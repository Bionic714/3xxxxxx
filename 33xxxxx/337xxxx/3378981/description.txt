En elitstyrka inom FBI förbereder ett tillslag mot en narkotikahandlares näste längs en bakgata i Washington DC. Man intar sina postioner, vapnen är redo och allt pekar mot en framgångsrik inbrytning. Men man möts av moteld, ett välplanerat bakhåll. Sex man får sätta livet till, en överlever: Web London. Snart börjar frågetecken dyka upp kring Web Londons agerande. Varför fanns han inte i beordrad position när anfallsorder gavs? Feghet? Förräderi? Web London har förlorat allt: sina vänner, sina kollegor i insatsstyrkan och sin heder. 

FBI tillsätter en internutredning och en psykiater kopplas in för att "grilla" Web London. Web går sin egen väg för att finna sanningen. Han vet att det finns ett vittne, narkotikahandlarens tioårige son. Pojken är spårlöst försvunnen. Web startar jakten och han anar snart att det finns ett pris på såväl hans eget huvud som på pojkens.

Till siste man är en kusligt spännande psykologisk thriller om en mans desperata kamp för sanning och rättvisa.