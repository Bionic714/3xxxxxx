Beskrivning: 
  En sommar i Närke i början av 60-talet. Det blir en hård sommar, säger den 14-årige Eriks far. Och det blir det. Det Fruktansvärda inträffar och kastar långa skuggor över staden på slätten, över Eriks framtid och människorna i hans närhet.

Å andra sidan ger Kim Novak honom en första inblick i vad livet har att erbjuda. Och vad är det som pågår egentligen? Varför föddes Edmund med sex tår på varje fot? Och vad är det för bok Henry, Eriks bror, skriver?

Håkan Nesser har blivit flerfaldigt prisbelönad för sina kriminalromaner. Uppväxtskildringen Kim Novak badade aldrig i Genesarets sjö ger ytterligare en dimension åt ett av 90-talets mest spännande och uppmärksammade författarskap. 
 
