När Pela Atroshi mördades den 24 januari 1999 fick svenska språket ett nytt ord: Hedersmord. Syftet med ett hedersmord är att tvätta bort skammen från släktens namn. Tanken var att Pela skulle glömmas bort. Men Pela har en lillasyster. Hon ville ge sin syster upprättelse. Genom hennes vittnesmål kunde två farbröder till systrarna såväl gripas som dömas till livstids fängelse för mordet på Pela. Detta är lillasysterns berättelse. Det är även ett dokument ur den svenska samtiden. Vad är ett hedersmord? Hur ser traditionen ut? Hur kan en man anse det vara sin plikt att mörda sin dotter? Lillasysterns berättelse är unik och inte tidigare berättad. Men hennes erfarenheter delas dessvärre av många unga invandrarkvinnor i Sverige i dag. Pelas tragiska öde har fått ny aktualitet genom mordet på 26-åriga Fadime Sahindal.