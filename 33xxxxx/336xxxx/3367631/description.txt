Karin Alvtegen - Svek

Uppläsare: Författaren
CD: 7
Speltid: Ca sju timmar
Format: WMA 64 kb/s

Eva och Henrik har levt tillsammans i 15 år. Deras äktenskap har sedan länge gått i stå och plötsligt inser Eva att Henrik har en annan kvinna. När han förnekar sin otrohet upplever Eva hans lögner som ett oförlåtligt svek och i vrede och desperation bestämmer hon sig för att hämnas.
  Samtidigt vakar en ung man vid en sjukhusbädd. I över två år har hans flickvän legat i koma efter en olycka. Alla dessa dagar har Jonas älskat henne som om ingenting har hänt, men nu börjar hans tärande längtan efter närhet bli alltmer plågsam. Och han börjar bli besviken på Anna som vägrar vakna. Som inte rör vid honom. Som sviker honom ännu en gång.
  Svek handlar om hur förödande det kan vara att bli sviken. Om hur våra destruktiva handlingar skapar konsekvenser långt utanför vår kontroll. Men vem skapar första länken i kedjan och hur blir ett offer själv en gärningsman? Och när slutar en gärningsman att själv vara ett offer?