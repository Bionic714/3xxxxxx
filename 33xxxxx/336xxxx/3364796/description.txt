Passer passer piger
Farce 1965 Farve
Spilletid - 94 min.

Beskrivelse: 

 
Superviceværten Alf Thomsens (Dirch Passer) meget effektive "vækkeur" træder atter i funktion, og har igen held med at få ham op på mærkerne, trods deres evindelige diskussioner frem og tilbage. Alt ånder fred og idyl. Sovebyens boligkarré, med den kendte opgang, er ved at tage hul på en ny dag. På kvisten hos Mona Lisa (Hanne Bochsenius) er der travlhed. Hun har en opgave for sit blad, som tilsyneladende er uløselig. Der ankommer 6 skønhedsdronninger fra hele landet til byen, og hun har lovet at skaffe dem husly, men alle hoteller er optaget. Mona Lisa beder Alf om hjælp. Han får en ide: "Miss'erne" skal fordeles hos familierne i opgangen. Alf kalder til trappemøde. Her indleder han en charmeoffensiv og fortæller om 6 småpiger, som mangler et sted at være, bare for en nat. Det lykkes Alf at få fruerne med på arrangementet. Mona Lisa kan meddele sin redaktør, at sagen er i orden. Alf bliver dog betænkelig: Hvad vil der ske når fruerne opdager den rette sammenhæng ? Da de unge smukke Miss'er ankommer, vækker det stor opstandelse hos fruerne Henriksen (Helle Virkner), Hansen (Sigrid Horne-Rasmussen), Feddersen (Caja Heimann) og Svendsen (Beatrice Palner). Det er jo ikke lige det, Alf har fortalt dem. Mændene derimod tager situationen i strakt arm. Pigernes ophold rusker op i de lidt kedelige, trivielle og hverdagsagtige ægteskaber. Fruerne opdager sider hos deres mænd, som de ikke selv har oplevet siden deres unge år, hvor de var nyforelskede. En oversmart sælger (Paul Hagen) gør sin entre i opgangen for at demonstrerer en håndmixer, som kan alt, Alf føler sin autoritet truet, for hvad skal han så lave. Henriksens søns (Jan Priiskorn Schmidt) store opfindsomhed afstedkommer mange sælsomme episoder, såsom den store buksevandstur. Hos Hansen starter den helt store skumbadskatastrofe, da Thorbjørn vil afprøve den nyligt indkøbte håndmixer. Hele opgangen drukner i sæbeskum. Dette medfører brandvæsnets tilsynekomst, men hele balladen ender dog med fælles trappekaffe og en lille een. Men stakkels Alf, der er helt uskyldig i disse løjer. Han har påkaldt sig fruernes vrede over det nummer, han lavede med dem omkring Miss'erne. Han er uvidende om fruernes frygtelige raffinerede hævn, så han må til sidst søge trøst i Mona Lisas arme. 
"Passer passer piger" er en forsættelse af Støv på hjernen., Det støver stadig. og Støv for alle pengene.	 

Medvirkende: 
 
Helle Virkner	Bodil Henriksen	   
Poul Reichhardt	Salgschef Arne Henriksen	   
Jan Priiskorn Schmidt	Henriksens søn	   
Dirch Passer	Vicevært Alf Thomsen	   
Hanne Borchsenius	Journalist Mona Lisa Jacobsen	   
Sigrid Horne-Rasmussen	Rigmor Hansen	   
Ove Sprogøe	Postassistent Thorbjørn Hansen	   
Caja Heimann	Fru Feddersen	   
Karl Stegger	Kommunesekretær Tim Feddersen	   
Beatrice Palner	Lene Svendsen	   
Henning Palner	Bankassistent Viggo Svendsen	   
Paul Hagen	Sælger	   
Carl Ottosen	Brandmajor	   
Kirsten Passer	Bogsælger	   
Aino Korwa	Miss Harboøre	   
Karin Grubert	Miss Nørrebro	   
Marianne Jørgensen	Miss Lolland	   
Dianna Vangsaa	Miss Sengeløse	   
Marianne Tholsted	Miss Tåsinge	   
Jeanne von d'Ahe	Miss Vojens	   
Bertel Lauring	Billetkontrollør	   
Bjørn Spiro	S-Togsrejsende	 
skal lave i Rat dvd til dvd. der er covers til den