
Jag vill se ut som Gregory Peck!'

Filmen kretsar runt två ungdomar, Helen Fredriksson 
och Peter Krawczyk. De är utveckligsstörda och går 
på konstskolan Linnea utanför Stockholm. Tittaren får
följa deras vardag, konstskolan och de problem och 
glädjeämnen som dyker upp. Närgånget tar filmen upp 
viktiga ämnen om hur det är att vara ung i dagens Sverige 
och om att inte räcka till.

Hösten 1999 inledde Michael Collaros och Eva Larsson 
inspelningen med dokumentärfilmen Jag vill se ut som 
Gregory Peck. Filmen tar upp Peters missnöje med sitt
utseende och hans önskan att vara klonad. Om han såg
ut som Gregory Peck skulle livet kanske vara lättare?

Ett viktigt syfte med filmen är att lyfta fram Peter
och Helens frågor och funderingar runt kärlek, utseende
och framtiden. Detta för att visa att utvecklingsstörda
ungdomars frågor inte skiljer sig nämnvärt från andra 
ungdomars. Ambitionen har hela tiden varit att visa två
unga utvecklingsstördas vardagsliv.
 
- Tack vare den långa inspelningstiden försvann medvetenheten
om kameran hos de medverkande. Detta gjorde att vi fick 
scener som hade varit helt omöjliga att få om vi hade valt
en kortare inspelningstid, säger filmarna.