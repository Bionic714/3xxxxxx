http://www.filmlisten.no/cgi-bin/visfilm.cgi?id=1448

David (Aksel Hennie) både trener og jobber hos Jarles Gym i Oslo. Det gjør også kameraten Morten (Nicolai Cleve Broch) og sønnen til den autoritære og hardbarkede sjefen, Jarle (Bjørn Floberg). Etter at politiet finner både anabole steroider og en pistol i garderoben i treningsstudioet, blir hele personalet dratt med til politiet og fengslet. Ingen vil tyste, spesielt ikke ettersom det er sønnen til sjefen som står bak ugjerningen. David havner derimot opp i et dilemma. Hans kreftsyke far er akkurat innlagt på sykehuset, men selv er han innesperret på glattcelle med mindre han tyster... Det kan mildt sagt bety helvete.