Johnossi är Oskar Bonde, 25, som spelar trummor och John Engelbert, 22, som skriver låtar, spelar gitarr och sjunger. De håller sig uteslutande till ett ganska så traditionellt rock- och bluesidiom. Och visst kan man dra en och annan White Stripes-parallell, men Johnossi fixar såväl det stenhårda anslaget som svänget och mer egenartade idéer. Som så ofta med svenska band, jämfört med amerikanska framförallt, finns det lite mer melodier här.
Gång på gång visar Engelbert att han är en låtskrivartalang av ganska imponerande mått.