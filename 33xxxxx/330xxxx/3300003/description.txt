En liten inofficiell jazzsamling signerad yours truly. Det här är den typen av jazz som svänger skönast. Ett dokument från den tid då en låt inte bara var en 10 minuter lång improvisation utan då man faktiskt kunde skriva låtar. För övrigt ett alldeles utmärkt tillfälle att börja upptäcka jazz.

Count Basie "Cute" (Ja, vad ska man säga? Låten som gav skivans namn, och det låter verkligen "cute". En melodislinga som de flesta har hört, tror jag. Count samarbetade en tid på 50-talet med kompositören/arrangören Neal Hefti (jodå, det ska stå Neal och inte Neil) och detta är ett resultat från den perioden.)

Nat "King" Cole "Fly me to the moon" (Ord kan inte beskriva hur cool han är. Från en skiva han gjorde tillsammans med den blinde pianisten George Shearing och hans kvartett. Stråkar tillkommer. Smörigt? Nej, inte speciellt.)

Rod Stewart "The way you look tonight" (Gamle Roddan har tagit upp en fallen tråd. En period skulle alla göra s.k. "Songbook"-skivor - d.v.s. en skiva med gamla amerikanska standards. Från "The great american songbook Vol 1".)

Swedish Modern Jazz Group "Kurbits" (En hel del svensk jazz finns representerad i samlingen. Här är första exemplet. Nils Lindberg och fyra saxar, en bassist och en trummis. Rolf Blomberg, altsax men framför allt Lars Gullin, barytonsax. Nisses känsla för svensk folkton sätter stämningen. Följ saxslingan och håll med om att det låter som en kurbitsmålning från Dalarna.)

Robbie Williams & Nicole Kidman "Something stupid" (En charmig liten sak som Frank & Nancy Sinatra (far/dotter) gjorde på sin tid. Arret har inte förändrats nämnvärt - samma gitarrslinga inleder.)

Count Basie "Lil´darlin´" (Första kärleken till jazzmusiken. De snygga saxharmonierna som vaggar "lilla älsklingen" till sömns och Joe Newmans sköna sordintrumpet gör det till en låt att älska. Real Group har sjungit in den, men detta är originalet.)

Coleman Hawkins "Body and soul" (En solist att lägga på minnet. Hans mjuka sax har influerat många.)

The Manhattan Transfer "A-tisket, A-tasket" (Janis Siegel försöker sig på en Ella F.-imitation med riktigt bra resultat. Känslan från originalet har dock bevarats med "so-do-we"-kör och allt. Det svänger!)

The Manhattan Transfer "Skyliner" (En skön låt med stundtals väldigt snygga stämmor.)

The Yellowjackets "Winter wonderland" (En jullåt mitt i alltihopa? Jajamensan, men det är en jullåt som hör hemma i detta sällskap.)

Rune Gustafsson "Waltz-a-nova" (Jazz på svenska igen. En söt liten sak komponerad av Bengt Hallberg.)

Rune G. "The fool on the hill" (Lyssna på introt - inte många gitarrister gör om det nu för tiden! Skivan hette "Rune at the top" om jag inte missminner mig. Gamle "Macka" (Paul McCartney) borde vara nöjd.)

Diana Krall "Cry me a river" (Den första låt jag hörde med henne. Jag satt och tittade på Söndagsöppet för några år sedan, rusade in till datorn, loggade in på CDON och några dagar senare var skivan min. Ibland - inte ofta - sker det sådana ögonblickliga förälskelser.)

Count Basie "Save your love for me" (Jimmy Smith är ju poppis här på Pirate-bay, och flera av er skulle nog gissa att det är han som sitter vid hammondorgeln, men det är det inte. Hon (jo, det är en tjej) heter Shirley Scott. Eddie "Lockjaw" Davis står för det kaxiga solot på tenorsax.)

Tom Waits "Foreign affair" (Huruvida det är en renodlad jazzlåt eller inte orkar jag inte diskutera, den är "cute" i alla fall och därför passar den in här. Från plattan med samma namn.)

Diana Krall "The look of love"

The Manhattan Transfer "Clouds (Nuages)" (Det fanns en fransk gitarrist för länge sedan som hette Django Reinhardt. Han dog i 40-års-åldern. En av medlemmarna i Django´s "Hot club de france" - Stephane Grappeli - är med och spelar fiol här. Han borde nog varit runt 80 bast på skivan, men det märks inte. Spelet är precis så fräscht som det alltid har varit. Gene Puerling från Singers Unlimited har arrat sångstämmorna, bara en sån sak.)

Count Basie "April in Paris" (Inspelad i Stockholm, faktiskt.)

Singers Unlimited "You are my sunshine" (Gud vad det svänger! Återigen ett arr signerat G. Puerling, denna gång för hans egen sånggrupp Singers Unlimited. Jag har seedat deras A Capella III för någon månad sedan. Sedan dess har min dator kraschat och jag hittar inte originalskivan. Ni som lyckades få tag i den då - det är bara att gratulera.)

Chapter 2 (Johan Norberg: gitarr/Nils Landgren: sång, trombon) "Everything must change" (En liten tankeväckande sak att avsluta skivan med. Mycket vacker melodi och tänkvärd text: "There are not many things in life, you can be sure of. Except rain comes from the clouds, sunlights at the sky, hummingbirds do fly.)

Trevlig spisarstund!