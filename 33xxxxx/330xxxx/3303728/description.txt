När slutsignalen gick och det stod klart att HV71 tagit hem guldet utbröt ett firande som sällan har skådats i Småland. 30.000 Jönköpingsbor hyllade sina hjältar när guldlaget åkte kortege genom staden. Smålandsnytt var på plats och bestämde sig för att göra en dokumentär om lagets väg till segern.

Tittarna bjuds på exklusiva bilder om vad som hände när slutsignalen gick, men också mängder av mål från serie- och slutspelet. Det blir även tre längre intervjuer med tränaren Pär Mårts, landslagsmålvakten Stefan Liv och lagkaptenen Johan Davidsson, som valdes till Elitseriens bästa spelare.