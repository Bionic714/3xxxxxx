Ja, hejsanhoppsan. Här kommer då ännu en produktion av Mig. Det är en partyplatta kan man säja, jag ville passa på att mjölka av mitt eminenta band med Strängen och Nicke från Hellacopters, Martin Hederos och Mattias Hellberg och sist men inte minst Björken lite fartigt röj innan dom försvann till Japan. Sen är det lite annat smått och gott, några Allan Edwall-låtar och annat med ett fantastiskt nyhetsvärde. Som att Anders Burman har proddat. 

Men mest är det röj, inga speciellt djupa tankar, utan tjo och tjim som det lät 2004. Denna platta bör inte avnjutas ensam, utan i goda vänners lag. 

Och-Allan Edwalls Fredens Man, som han skrev när krigsförbrytaren Kissinger fick fredspriset, funkar otroligt bra idag, när man ser allas vår Bush vinka på flygplatser världen över. 

// Stefan Sundström 


1. Stolt men inte nöjd     
2. När skönheten kom in till stan     
3. Signe     
4. Gula Blend     
5. Stiligt på en topp     
6. Jämtländsk vaggvisa     
7. Fredens man     
8. Familjeporträtt     
9. Mona Tumba Slim Club     
10. Den lilla bäcken 
