Goodbye Daddy; utilized a hidden camera and showed how false accusations of incest, are often used as weaponry during disputes over visitation and custody rights. Must see! Danish sound - English Subtitled.



http://www.dr.dk/tv/dokument/bertel/farvel.htm


Den beskidte krig om barnet 
En skilsmisse er næsten aldrig en behagelig affære. Nogle gange udvikler det sig til en regulær krig, hvor bl.a. beskyldninger om incest bruges i kampen for at få barnet for sig selv. Denne udsendelse handler om tre mænds kamp for at få lov at være sammen med deres børn. 
DR Dokumentar har fulgt myndighedernes behandling, som starter med de tre mænds ønske om samvær med deres børn - og ender med at de stemples som seksualforbrydere. 
En af disse mænd er den praktiserende læge Peter Østrup. Han ønskede at fortsætte med at være sammen med sin datter efter han var blevet skilt fra moderen. I starten delte han forældremyndigheden med moderen. Men hun ville nu have forældremyndigheden for sig selv og ønskede at begrænse faderens samvær med datteren. Det lykkedes til fulde, da hun anklagede ham for incest. 
 

De retsløse fædre 
Normalt er det politiet og de sociale myndigheder, der tager sig af sager om incest. Men Københavns statsamt vælger selv at undersøge påstande om overgreb på børn. 
I Peter Østrup's tilfælde er det en overlæge i psykiatri og en psykolog, der skal undersøge om han misbruger sit barn seksuelt, eller om der er andre forhold der gør, at han ikke skal have lov til at se sit barn. Advokat Lone Reffshammer mener, at den fremgangsmåde nærmest gør fædrene retsløse. 
I forbindelse med undersøgelsen bliver Peter Østrups samvær gjort overvåget. Det vil sige, at han ikke må være alene sammen med barnet. Så fra at have haft barnet boende i 5 ud af 14 dage, så beslutter de børnesagkyndige, at han kun må være sammen med barnet i nogle timer om ugen - overvåget af andre voksne. 
Der er stor uenighed om kvaliteten af de børnesagkyndige undersøgelser. Formanden for Børnerådet, professor Per Schultz Jørgensen, mener de er mangelfulde, og ofte bygger på et for løst grundlag. 
DR Dokumentar har fulgt undersøgelsen i Peter Østrups sag, og kan med opsigtsvækkende tv-optagelser afsløre, hvordan de børnesagkyndige arbejder. 

Må ikke se barnet - trods frikendelse 
 
Selv om man ved en børnesagkyndig undersøgelse bliver renset for beskyldninger om incest, så er det ingen garanti for, at man får lov til at se sit barn. Finn Blomsterberg har været igennem både en børnesagkyndig undersøgelse og en politiefterforskning efter en beskyldning om incest. Begge undersøgelser rensede ham for beskyldning - alligevel har han ikke set sit barn. Moderen tror fortsat, at han misbruger barnet. Selv om Finn Blomsterberg altså har myndighedernes ord for, at han ikke har gjort noget, så har Københavns Statsamt to gange ophævet hans ret til at se barnet
 
Årsagen er, at konflikten mellem parterne er så voldsom, at statsamtet mener, at barnet vil lide ved fortsat at forsøge at få moren til at udlevere barnet. 
Begge gange har Civilretsdirektoratet, der er tilsynsmyndighed for statsamterne, underkendt beslutningen og givet Finn Blomsterberg ret til samvær med sit barn. Alligevel har han ikke set sit barn siden 1995 og hans sag er ikke enestående.

Danmark underskrev FN's Børnekonvention i 1991. Det betyder, at myndighederne har pligt til at sikre børns ret til at have begge forældre. På baggrund af sager som Finn Blomsterberg's, så mener Professor Per Schultz Jørgensen ikke, at Danmark lever op til Børnekonventionen. 

Farvel Far er tilrettelagt af Bjørn Bertelsen 
