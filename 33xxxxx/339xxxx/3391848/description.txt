Kidnappningen av sonen skakar Martin och Anna, men Martin väljer ändå att följa företagspolicy och inte kontakta polisen. I stället får Holst Medicals säkerhetschef starta en utredning.

Efter sonen Jonas kidnappning följer Martin, mot Annas vilja, företagspolicy och kontaktar Holst Medicals säkerhetschef Lennart Rask i stället för polisen.

Rask inleder en utredning och förhör Tintin och hennes pojkvän Björn som var i huset när Jonas kidnappades.
Efter några timmar får man ett första samtal från kidnapparna som ber Martin avvakta krav och under tiden på inga villkor ta kontakt med polisen. Strax därpå lyckas Jonas med dålig täckning få kontakt med sin familj via mobiltelefon. De lyckas snappa upp att Jonas är inlåst i en källare. Något senare kommer också ett bildmeddelande med en vy från källarfönstret.

Martin håller skenet uppe och tar upp tråden från läkemedelskonferensen dagen innan. Han inleder förhandlingar kring finansiering av Zylomin medan Rask lyckas ringa in området varifrån samtalet från Jonas kom.

Martin lämnar arbetet och beger sig tillsammans med Anna och Rask ut för att lokalisera kidnapparna, något som kan visa sig bli ödesdigert.