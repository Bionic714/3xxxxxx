

"En svensk finansman mördas i sitt vardagsrum. Ytterligare en svensk finansman mördas i sitt vardagsrum. Allt tyder på att det kommer att fortsätta. 

Rikskriminalen inrättar snabbt en specialenhet bestående av sex handplockade poliser från hela landet. De står inför ett mysterium. 

Vem är den spårlösa gestalt som sitter i svenska finansmäns vardagsrum, lyssnar 
på jazz och skjuter dem med två kulor genom huvudet? Vad är det han vill? Media kallar honom Maktmördaren, och när spåren börjar leda i riktning mot ryska 
maffian blir läget riktigt kritiskt.

Misterioso utspelar sig i den svenska finanskrisens efterdyningar. Precis som föregångaren Ont blod är Misterioso en tät, spännande och välkomponerad kriminalroman som skär ett djupt snitt genom den svenska samtiden. Återigen tvingas polisen blicka in i sitt hjärta för att finna lösningen. 
Kronologiskt sett kommer Misterioso före Ont blod. Romanen inleder den 
framväxande sviten om Paul Hjelm och hans kollegor i den så kallade A-gruppen."



"I live in my own little world...but it's ok...they know me here..."
 

