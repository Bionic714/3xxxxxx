Baronessen fra benzintanken   
Klik på billedet 
Dansk Lystspil 1960 Farve  
Spilletid - 120 min. 

Beskrivelse: Da enkebaronesse Alvilda von Rosensten's (Maria Garland) eneste søn Jørgen dør barnløs, er godset på vej i hænderne på ærkerivalerne Clarissa Rabenfeldt (Erni Arneson) og hendes søn Henning Rabenfeldt (Henrik Wiehe). I godsforvalterboligen tager Clarissa forskud på glæderne sammen med sønnen Henning. Som hun siger: "Dette smukke gamle slot bliver vores. Vi er de eneste retmæssige arvinger". De opfører sig også som om, de allerede har overtaget slottet. Ved gennemgang af afdødes papirer, finder Landsretssagfører Berg (Hass Christensen) et brev, som er skrevet af Helene Tofte. Et meget bittert brev, hvis indhold afslører, at Ritmester Baron Jørgen von Rosensten har et barn, født uden for ægteskabet. Berg gør opmærksom på, at dette barn er mere arveberettiget end familien Rabenfeldt. Enkebaronessen be?r Berg om at opspore barnet - diskret naturligvis! Berg finder barnet, som viser sig at være en smuk ung kvinde på 20 år. Hun bor hos sin morbror Lars Tofte (Ove Sprogøe) og hans kompagnon Hans Høj (Dirch Passer) på benzinstationen i Rønby. Baronessen bliver skuffet, da hun får at vide, at det er en pige. På slottet skaber det også en del uro, da hun meddeler sin oldfrue Tora (Henny Lindorff), at hun "venter en arving". De tager ned på benzintanken for at tale med Anne. Da Berg spørger hvor den unge pige opholder sig, får han at vide, at Anne Tofte (Ghita Nørby) er ude og reparere en motorcykel, så Baronessen sætter sig ned og venter på hende. Anne kommer tilbage og Hans fortæller hende, at Baronesse von Rosensten venter på hende. Baronessen inviterer hende til at besøge sig på slottet, og mens Anne gør sig i stand, meddeler baronessen, at hun selv at meddele Anne om grunden til sig besøg. Hun har også et gammelt badeværelse, som skal moderniseres, så kan de jo komme sammen derop. Anne bliver meget overrasket, og har svært ved at tro, hvad baronessen næste dag fortæller hende, men hun får lov til at tage Jørgens sportsvogn til at køre hjem i. Hjemme får hun at vide, at det er rigtigt, hvad baronessen fortæller hende, og at hun kan ikke komme uden om at arve slottet. Efter nogle dages betænkningstid flytter Anne ind på slottet. Flaget hejses og der ankommer 3 varevogne med beklædningsgenstande til Anne. Henning undrer sig over dette, og får at vide af hushovmester Frederiksen (Karl Stegger), at det er til den unge Baronesse Anne. Da Henning sætter sin mor ind i situationen, nægter hun at tro på det. Hun er overbevist om, at det er noget Alvilda har fundet på, for at forhindre dem i at overtage slottet. Anne kan ikke finde ud af etiketten på slottet. Hun drikker kaffe med personalet og tager på besøg på benzinstationen, selvom det er blevet hende forbudt. Baronessen har ansat en lærerinde, Astrid von Pleum (Karen Berg), til at lære Anne almindelig Pli. Men heller ikke hende retter Anne sig efter. Clarissa stjæler det brev, som beviser Annes herkomst og brænder det. Nu dukker den grå dame, Rosenkildes berømte spøgelse op, Henriette von Rosensten (Karin Nellemose), som kun Anne kan se, fortæller Anne, at hun er arving til slottet uanset hvad andre siger. Berg opdager, at brevet er forsvundet og beretter det overfor Baronessen. Ved Annes 21 års fødselsdag forlanger Clarissa at se beviser for Annes herkomst. Samtidig frier Henning til Anne og hun siger ja. Men Alvilda vil ikke gi? sit samtykke: "Gift dig med hvem som helst, bare ikke en Rabenfeldt". Spøgelset Henriette hjælper Hans med at finde Annes dåbsattest. Anne trumfer giftermålet med Henning igennem over for sin farmor. I kirken sidder Henriette, og venter på at lave skandale, da Anne opdager hendes hensigt, giver hun Henning en kurv. Hun skynder sig til benzinstationen, for at hente den mand som hun ubevidst havde elsket hele sit liv - nemlig Hans Høj. 

Medvirkende:Maria Garland Alvilda von Rosensteen - enkebaronesse 
Ghita Nørby Anne von Rosensteen - barnebarn 
Karin Nellemose Henriette von Rosensteen - Den grå dame 
Dirch Passer Hans Høy - medejer af benzintank 
Ove Sprogøe Lars Tofte - medejer af benzintank 
Karl Stegger Frederiksen - hushovmester 
Ulla Lock Gerda - stuepige 
Emil Hass Christensen Berg - højesteretssagfører 
Henrik Wiehe Henning Rabenfeldt - godsbestyrer 
Erni Arneson Clarissa Rabenfeldt - Henriks mor 
Henny Lindorff Buckhøj Tora - oldfrue 
Vivi Svendsen Kokkepige 
Karen Berg Astrid von Pleum - privatlærerinde 
Bjørn Puggaard-Müller Heidenfeldt-Oxenholm - kammerherre 
Lili Heglund Heidenfeldt-Oxenholm - kammerherreinde 
Astrid Kraa Kirketjener 
Alfred Arnbak Kirketjener 
Else Petersen