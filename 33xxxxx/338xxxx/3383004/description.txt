Nya versionen starkt anpassad för Mac OS X 10.4 Tiger och bjuder enligt utvecklaren på förlustfri JPEG-komprimering.

Många kanske minns hur långsamt det gick för Stuffit-sviten att Mac OS X-anpassas. Första versionerna var sannolikt "quick and dirty"-anpassningar. På senaste tiden har man anpassat för dubbla processorer och dragit nytta av en hel del av de fördelar som Mac OS X gav gentemot Mac OS 9.

Nu tar Stuffit nästa stora steg. Tiger-anpassningarna är på förhand trevliga tillskott i det klassiska arkiveringsprogrammet. Nyheter i 10:an:

Spotlight-stöd. Låter Spotlight indexera innehållet i arkiven ZIP, SIT och TAR.
Automator-stöd. Stuffit 10 kan användas med Automator-flöden.
Snabbare komprimering vid samma kompressionsgrad mot tidigare.
JPEG-kompression. JPEG-bilder kan komprimeras med upp till 30% utan kvalitétsförlust, påstår utvecklaren. Med denna nyhet behöver man inte spara om en bild högre kompressionsgrad med ett grafikprogram.

Förutom dessa vettiga nyheter bjuds det även på fler, som finns att läsa på programmets hemsida.

Observera att dessa nyheter berör Deluxe-versionen. Stuffit Expander 10 är även släppt och detta program är självklart gratis. Deluxe-versionen kostar dock 80 dollar.