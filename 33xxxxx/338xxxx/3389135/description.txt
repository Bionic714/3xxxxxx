Martin Holst, VD för Holst Medicals, är en upptagen man. Familjeföretaget är inne i en känslig fas, det nya läkemedlet antidepressivet Zylomin, som man har arbetat med i flera år, ska snart lanseras på marknaden. Det är en unik medicin som man hoppas ska slå världen med häpnad. Förhoppningen är att familjeföretaget ska bli den ledande europeiska läkemedelstillverkaren.

När Martin tog över företaget några år efter sina föräldrars död var prognoserna dåliga, men med hårt arbete och envetenhet har han lyckats vända kurvorna. Martins farbror Alex och hans forskning har också stor del i att företaget går bättre.

Martin har ett bra liv tillsammans med sin hustru Anna, deras tioårige son Jonas samt Tintin, Annas tonårsdotter från ett tidigare äktenskap. Men Martin arbetar för mycket, och Anna och barnen har svårt att förstå hans prioriteringar ibland. Dessutom har Martin Holst en utsatt position som ledare för ett uppstickande läkemedelsföretag.

Ett inbrott i Holst Medicals lager är starten på Martin Holsts mardröm. Inbrottet ser på ytan ut som en djurrättsaktion. Försöksdjur har släppts ut och lokalen har vandaliserats. Men man upptäcker också att en låda pallumite, det ämne som Holst Medical använder i sitt nya antidepressiva läkemedel, har stulits. Vid utredningen visar det sig också att ett omfattande svinn av pallumite förekommit. Martin beslutar att ta fullständig kontroll över användningen av pallumite. Det kan hädanefter endast rekvireras via honom. Vidare beslutar han att vid en läkarkonferens samma kväll gå ut med resultaten kring Zylomin och på så sätt ta både branschen och investerare på sängen.

På kvällen efter presentationen av Zylomin nås Martin Holst av ett chockbesked.