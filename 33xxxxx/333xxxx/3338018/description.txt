Nostalgi! Ett avsnitt av radioprogrammet Discorama från 1981. 
Kaj Kindvall presenterade vid den här tiden ny musik via Poporama, som sändes på torsdagkvällar, och Discorama som sändes på lördagseftermiddagar. I detta avsnitt av Discorama från november 1981 presenterar han Depeche Mode som ett nytt band. Exempel på andra medverkande är Queen, David Bowie, The Teardrop Explodes, Adam and the Ants, Soft Cell och Our daughter's Wedding.

OBS! Programmet spelades in på min gamla Grundig-bergsprängare på en ganska miserabel C90 järnoxid-kassett av okänt, billigt märke. Därför är ljudkvaliteten lite darrig den första halvminuten samt efter den obligatoriska sidvändningen omkring 47 minuter in i programmet. I övrigt är ljudkvaliteten fullt acceptabel med tanke på att inspelningen har nästan 25 år på nacken.

Mycket nöje!