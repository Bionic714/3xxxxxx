Det var på Rundetårn
Dansk familie film 1955 Sort/hvid 
Spilletid - 98 min.
Beskrivelse: 
Det er sommer og søndag og de 2 smukke søstre Johanne Hald (Anne Marie Juhl) og Grete 
Hald (Bodil Miller) cykler til Hornbæk for at bade. I en af skyskraberne på Bellahøj bor den 
pigeglade Landsretssagfører Viggo Hartsen (Kjeld Petersen) sammen med sin kone Kirsten 
Bodil Steen), som er meget jaloux. Bølgerne gik højt aftenen i forvejen, hvad man ser et tydeligt 
bevis på. Et andet sted i byen, i et pulterkammer på loftet, finder vi sæsonarbejderen Lasse 
Larsen (Buster Larsen). Han bringer juletræer ud. Han er samtidig lidt af en plattenslager og altid 
på jagt efter nye ofre, som han kan snyde eller rulle. Hos Fru Hambro (Clara Østø) logerer de 2 
musikere Hans Ramløse (Dirch Passer) og Poul Jensen (Ove Sprogøe). Der bliver telefoneret 
efter dem. De skal møde til prøve kl. 11 på deres arbejdsplads Restaurant "Rundetårn". Mens 
de 2 unge piger er ude at bade, kommer Lasse forbi. Han stjæler deres cykler med tasker og 
tøj. I en pung, fra en af taskerne, finder han en præmieobligation. Han dukker op på 
"Rundetårn", hvor han sælger obligatioene til Hans og Poul. Hos Hartsen er der stadig krig på 
kniven. Viggo har købt en ny bil og foreslår at de kører en tur op ad Strandvejen, men Kirsten 
kan ikke komme med. Hun skal til sin mors fødselsdag. Viggo lover at hente hende på 
tilbagevejen. Johanne og Grete, som nu kun har deres badetøj på, stopper en bil for at få et lift til 
København. Det er landsretssagføreren. De betror sig til ham og han gi'r dem sin adresse, hvis 
der er noget han kan hjælpe med. Uheldet vil, at han i et vejkryds passerer en Taxa med sin 
kone, Hun bemærker hans selskab. Da han ankommer til svigermoderen for at hente Kirsten, 
kommer det til et opgør, og han bliver smidt ud, Kirsten bli'r hos sin mor. Hans læser i avisen, at 
de har vundet den store gevinst på 200.000 kr. Samtidig opdager pigerne at deres obligation er 
udtrukket. De kan huske nummeret fordi det er Johannes fødselstal 29 9 1936 (2991 936). De 
henvender sig til damen (Asta Esper Hagen Andersen) i finanshovedkassen. Her forklarer de 
sagens sammenhæng, men hun kan ikke hjælpe dem, da obligationen er et ihændehaverpapir, 
hvilket vil sige, at den der kommer med den, kan få pengene udbetalt, medmindre at nogen kan 
bevise, at vedkommende ikke er den rette indehaver. Pigerne kommer i tanker om den venlige 
sagfører, så de henvender sig til ham for at be' om hjælp, Da Hans og Poul vil hæve deres 
gevinst, må de opgi' deres navn og adresse og aflevere obligationen, som de får en kvittering for. 
Pigerne får på en måde Hans og Pouls adresse og de tager ind til sagføreren igen. Han finder ud 
af, hvordan de kan komme i kontakt med Hans og Poul. Han tilbyder at ledsage dem til 
restaurant "Rundetårn". Her fortæller de Poul og Hans, at obligationen er deres, men Poul og 
Hans afviser dem. Selv om der står en obligation imellem dem, føler de sig alligevel meget 
tiltrukket af hinanden. Poul og Hans lider af samvittighedsnag, og opsøger pigerne næste dag, for
at foreslå dem at dele pengene med dem. Men pigerne synes der er noget mugget ved det, og 
afviser det. Den dag pengene bliver udbetalt, mødes de ved Rundetårn, og på toppen af tårnet 
frier de til pigerne. Lasse er imellemtiden dukket op på Rundetårn. Han forsøger at stjæle 
pengene, men det lykkedes ikke for ham. Han når da lige at kaste tasken med pengene ud over 
kanten på Rundetårn, så den hægter sig fast på siden. Han bliver af Hans og Poul beordret til at 
hente den igen. Han betinger sig at han får en andel i pengene. Hans, Poul og pigerne indvilger i 
det og han kan nu få sin store drøm opfyldt: En dejlig frugtvogn, og alt ender som det skal. Det 
troede Viggo også, da Kirsten atter vendte hjem, men ak, så heldig var han ikke.
Medvirkende:
Dirch Passer Hans Ramløse - musiker 
Ove Sprogøe Poul Jensen - musiker 
Clara Østø Fru Hammbro - pensionatværtinde 
Kjeld Petersen Viggo Hartsen - Landsretsagfører 
Bodil Steen Kirsten Hartsen - Landsretsagførerfrue 
Lili Heglund Kirstens mor 
Karen Berg Fru Hald - enkefrue 
Anne-Marie Juhl Johanne 
Bodil Miller Grete 
Ole Monty Aage F.I. Duus - privatdetektiv 
Buster Larsen Lasse Larsen - sæsonarbejder 
Sigrid Horne-Rasmussen Rengøringskone 
Mogens Brandt Detektivbureauindehaver 
Asta Esper Hagen Andersen Dame I finanshovedkassen 
Miskow Makwarth Grosserer Hejresen 
Vivi Svendsen Elisabeth Hejresen 
Paul Hagen Isbilbilchauffør 
Volmer-Sørensen Stemme 
den skal laves i RatDVD til dvd
der er ikke covers til