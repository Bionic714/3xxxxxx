Gretelise Holm - Ö-morden

Mitt under 86-årige Gustav Kwiums begravning uppstår oro i kyrkan. En senil gammal dam vacklar fram mot kistan och slår sin krycka så hårt mot kistlocket att blommorna flyger iväg. ”Nej”, avbryter hon prästen. ”Han har inte kallats hem till Gud. Han blev bortröstad av Örådet. Som i Robinson i teve.”
Journalisten Karin Sommer befinner sig på den lilla ön Skejø i utkanten av Sjællandspostens distrikt. Hon är där för att skriva några artiklar om livet på ön och hör snart rykten om en serie märkliga dödsfall på ålderdomshemmet. Först bryr hon sig inte om dem. För vem skulle vara intresserad av att ta livet av döende människor? Men ryktet vill inte lägga sig och Karins efterforskningar sätter henne i kontakt med bland andra några unga satanister, en kvinnlig präst som döljer sitt förflutna, en lokal politiker som förespråkar aktiv dödshjälp – och inte minst en läkare med kvinnotycke. Så hittar man ytterligare ett lik på hemmet, och denna gång finns det inga tvivel om att det rör sig om mord. Jakten på mördaren tar fart.

Gretelise Holm har arbetat som journalist sedan 1963, bland annat på Politiken. Hon har mottagit flera utmärkelser både för sitt journalistiska arbete och som författare. Med boken Paranoia nominerades hon till Glasnyckeln för bästa nordiska kriminalroman. Gretelise Holm har omnämnts i internationell press som en av de riktigt intressanta skandinaviska kriminalförfattarna i klass med Maj Sjöwall & Per Wahlöö, Anne Holt och Henning Mankell.


Uppläsare: Anna Godenius
CD: 8
Speltid: Drygt 10 timmar
Format: MP3 96 kb/s