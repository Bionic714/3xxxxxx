De fleste som driver med litt filbehandling i Windows, har opplevd at enkelte filer eller mapper ikke lar seg slette fordi en eller flere prosesser benytter filen eller filer i mappen, og derfor sperrer filene mot sletting, omdøping og endring. Ikke alltid er det like lett å finne ut hvilken prosess det er som låser filen på denne måten, slik at man ved å stoppe prosessen kan gjøre den endringen man ønsker. WhoLockMe er et lite verktøy som integreres med Windows Utforsker/Explorer, og som ved å høyreklikke med musen på en fil eller mappe, viser hvilke prosesser som har låst filen eller filer i mappen. Vi har litt blandete erfaringer med hvor godt dette programmet fungerer, men det er kjapt å laste ned, og lett både å installere og avinstallere, og er verdt et forsøk.