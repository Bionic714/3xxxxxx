Har nu digitaliserat "1. Arbetskompaniet Storsien" från 1972 av Gunnar Kieri och Ivar Sundström. Denna bok behandlar arbetslägret i Storsien där kommunister och andra politiskt obekväma internerades under andra världskriget. 




Baksidestext:

"Minnena från andra världskrigets år håller på att förblekna även i den äldre generationen, bland dem som då levde med i det inhemska historieförlopp som utspelades vid sidan av det stora alleuropeiska dramat. Man minns måhända beredskapsinkallelserna, ransoneringskorten, mörkläggningsmasoniten innanför fönstren och schlagertexten »Min soldat någonstans i Sverige». Ur minnet hos de flesta torde dock hågkomsterna av ett annorlunda Sverige, av de politiska förföljernas Sverige, ha suddats ut. Ändock kvarstår som ett för de dåtida styrande besvärande faktum, att svenska medborgare, vanligtvis politiskt »radikala» arbetare, i en del fall organiserade kommunister, i andra fall syndikalister och vänstersocialdemokrater, under åren 1939?1942 på mer än lösliga grunder registrerades av lokala myndighetspersoner, på order ovanifrån, som potentiella landsförrädare och spärrades in av yrkesmilitärer anordnade och administrerade arbetskompanier av koncentrationslägertyp."