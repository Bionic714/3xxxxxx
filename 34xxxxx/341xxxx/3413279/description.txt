Studio S var ett samhälls- och debattprogram som sändes av 
Sveriges Television i slutet på 1970-talet och början av 1980-talet.
Programledare var Göran Elwin. 

Programmet var starkt samhällskritiskt och förde gärna fram saker 
som de ansåg vara fel och drog sig aldrig för att skapa en skandal. 
De kunde till exempel framföra kritik mot Säpo. Mest uppmärksammat 
har detta tV-program blivit för att under hösten 1980 gjort reportage 
om videofilmer som de ansett som våldsamma. Den mest uppmärksammade 
filmen i dessa sammanhang 	var Motorsågsmassakern. Ett nytt 
begrepp skapades, nämligen videovåld. I programmet togs också upp att 
minderåriga barn skulle titta på Motorsågsmassakern och andra filmer 
som de menade var våldsrelaterade. Detta skapade livliga debatter. 
Hösten 1980 beräknades att ca 4% av de som hade TV också hade video. 
Efter att detta uppmärksammats på Studio S ökade försäljningen av 
videoapparater och skräckfilmer som bland annat just Motorsågsmassakern 
blev också mycket eftersfrågade. Effekten hade på detta sätt blivit 
motsatsen till det som Studio S hade tänkt sig. Arbetsmetoderna som Studio S 
hade har också ifrågasatts under senare år. Det påstås t ex att de skulle ha valt ut 
några barn som de ansåg vara lämpliga och sedan visat de mest omdiskuterade 
scenerna ur Motorsågsmassakern innan de inlett en intervju. Efter detta skulle 
barnen ha fått pengar och gratis mat på McDonalds. Detta har fått hård kritik.
