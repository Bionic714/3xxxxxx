Goal!


      
    Regi: Danny Cannon
Foto: Michael Barrett
Manus: Dick Clement, Ian La Frenais
Genre: Drama
Skuespillere: Kuno Becker, Stephen Dillane, Alessandro Nivola, Anna Friel, Marcel Iures, Sean Pertwee, Lee Ross, Stephen Graham, Kevin Knapman, Kieran O'Brien, Cassandra Bell, Tony Plana, Miriam Colon, David Beckham, Raúl, Alan Shearer, Zinédine Zidane 
Nasjonalitet: England
Språk: Engelsk
Produsent: Mike Jefferies, Matt Barrelle
Produksjonsselskap: Milkshake Films, Buena Vista Pictures International
Musikk: Graeme Revell
Format: Cinemascope
Lengde: 1 t. 58 min.
Distribusjon: Buena Vista International
Produksjonsår: 2005




HANDLINGEN:

 Som alle andre barn har Santiago Munez en stor drøm. Men i motsetning til de fleste andre barn har han fått en enestående mulighet til å realisere drømmen - hvis han er villig til å legge alt det han frykter til siden, reise tusenvis av mil hjemmefra og klare seg blant noen av de beste i verden. Det intense presset og personlige forsakelser skal vise seg å bli kostbart for Santiago på hans vei - men vil det være nok til å hindre denne begavede, målbevisste unge mannen og nybakte helten i å nå sitt endelige "goal"?

Dramaet om det tøffe livet på og utenfor banen i en av verdens beste fotballigaer, er i regi av Danny Cannon, mannen bak den suksessfulle tv-serien "C.S.I.". Hovedrollen i GOAL! spilles av mexicanske Kuno Becker, som enn så lenge er et rimelig ubeskrevet blad innen langfilm. Noen av de mest populære profilene fra fotballverden dukker også opp i filmen, inkludert David Beckham, Zinédine Zidane, Raúl og Newcastles kaptein Alan Shearer.


Da Santiago (Kuno Becker) kom fra Mexico til USA som 10-åring, hadde han to ting med seg: fotballen sin og et fillete bilde av pokalen fra verdensmesterskapet i fotball. Under oppveksten i Los Angeles som for det meste besto av mange dårlig betalte jobber, var Santiagos store lidenskap å spille fotball. Å overbevise faren sin at han kunne bli en internasjonal fotballstjerne var en annen sak: "Det finnes to typer mennesker i denne verden. Folk i flotte hus, og folk som oss, som klipper plenen og vasker bilene deres", proklamerer eldre Munez (Tony Plana).

Men når briten Glen Foy (Stephen Dillane), en tidligere fotballspiller og tidvis talentspeider, får øye på Santiago i en lokal kamp i Los Angeles, oppdager han en dyktig, kjapp og modig fotballspiller - et type talent som den engelske Premier League-klubben Newcastle United er på utkikk etter.

Når han så blir kastet inn i et fremmed land hvor fotball er religion og Newcastles hjemmebane St. James' Park kirken, må denne unge amerikaneren bevise at han har mot og ferdigheter til å få en kontrakt med en av de mest renommerte fotballklubbene i verden. Gjørmete baner, kald vind og knusende taklinger fra lagkameratene - for ikke å snakke om personlig sorg, skader og livets søte fristelser - er bare noen av de mange hindringene Santiago må overvinne for å triumfere i den tøffe, berusende verden som internasjonal fotball er. 
