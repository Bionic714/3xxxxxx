Carl Hamilton

Det Infantila Samhället (Barndomens Slut)
2004

I Det infantila samhället gör samhällsdebattören Carl Hamilton en genomlysning 
av en fundamental förändring i vår syn på barn och vuxna. Småflickor klär sig i 
stringtrosor, köper pushup-behå och sminkar sig innan de går till skolan. 
Tonårsidoler som Spice Girls och Britney Spears utnyttjar hämningslöst 
vuxenvärldens alla sexattribut och hävdar samtidigt att de står på flickornas 
sida. Åldrande 40-talister flyr den vuxnes ansvar och styr ut sig i tonårskläder 
i en fåfäng jakt på evig ungdom. Barnläkare klagar över att dagens vuxna inte längre 
orkar säga ifrån. Vuxna vill vara tonåringar, barn tvingas vara vuxna. Carl 
Hamilton näranalyserar några uppmärksammade rättsfall och visar hur rollerna 
barn-vuxen har bytt plats. Pappan som sparkar ihjäl sin treåriga styvson motiverar 
sin gärning som en bortskämd barnunge med att han "blev arg". Sonen hade bajsat på sig, 
sånt gör inte - en vuxen.

Lever vi i det infantila århundradet? I början av det förra seklet skrev Ellen Key 
pionjärverket Barnets århundrade, en hyllning till barndomen och en uppmaning att låta 
barnet utvecklas på sina egna villkor. I Det infantila samhället driver Carl Hamilton 
tesen att barndomen håller på att upplösas, parallellt med att föräldrarskapet 
eroderas.
Med utgångspunkt i mängder av uppseendeväckande exempel diskuterar Carl Hamilton 
tänkbara orsaker. Under resans gång undersöker han vår syn på barndom och vuxenliv, 
talar med psykologer, sociologer och kulturkritiker. Slutligen ställer han samma fråga 
som många av dagens föräldrar: Vad kan vi göra som vuxna?

Carl Hamilton är författare och ekonom. Många läser varje vecka hans uppskattade 
krönikor i Aftonbladet. Han har tidigare bl a utgivit den mycket omtalade boken om Absolut 
Vodka, Absolut Hamilton (Norstedts 1994), även utgiven i USA och Storbritannien.


Inläsare:	Per Godenius
Omfattning:	210 MB (10h 12min 01sek)
Kvalitet:	48 kbps 22 kHz mono MP3	

- BhangWalla -