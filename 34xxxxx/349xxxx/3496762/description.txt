Dynastin al-Saud

Släkten al-Saud har en näst intill oinskränkt makt i sitt land. Den har man lyckats behålla den genom en noga avvägd balansgång mellan islam och ett modernt samhälle. Oljan spelar en huvudroll och den exploateras i nära samarbete med USA. Oljepengarna ger också den saudiska dynastin stort inflytande i hela arabvärlden.

Dokumentären om den mäktiga Saud-dynastin följer Saudiarabiens senare historia i ljuset av attackerna mot USA den 11 september 2001. När de två planen kraschade in i World Trade Center spred sig chocken över världen. Dagen därpå kom det fram att femton av de nitton terroristerna som var ansvariga för terrorattackerna var saudier. De tillhörde en radikal islamistisk rörelse ledd av den saudiske mångmiljonären Usama bin Ladin.

Men varför skulle saudier, vars land sedan länge varit allierat med USA, vilja attackera en av Amerikas mest potenta symboler? Varken Amerika eller Saudiarabien verkade kunna ge något svar. Under tiden vaknade resten av världen upp och insåg hur lite de visste om det oljerika kungariket.

För att förstå Saudiarabien måste man ta en titt på landets styrande familj. al-Saudfamiljen har lyckats hålla sig vid makten genom att upprätthålla den vanskliga balansen mellan islam och modernitet. Men klarar de av att behålla balansen?

Filmen följer Saudiarabiens historia och undersöker hur landet har ändrats genom åren. Med porträtt av de fem saudiska monarkerna utforskar filmen de fyra huvudteman som genomsyrar landets inrikes- och utrikespolitik; islam, olja, relationen med USA samt Palestinafrågan.

Del 2:2
Veckan efter fortsätter dokumentären om familjen al-Saud. Då handlar det om oljekrisen 1973 som orsakades av Saudiarabiens kung Faisal. Han skruvade åt oljekranarna sedan han blivit rasande över en stor vapenleverans från USA till Israel mitt under pågående krig.

Oljekrisen förändrade hela världsekonomin och sedan dess kan den saudiska oljans betydelse knappast överskattas. Och landets kungafamilj har hållit sig kvar vid makten genom en ständig balansgång mellan den egna muslimska befolkningens krav och USA:s politiska tryck.