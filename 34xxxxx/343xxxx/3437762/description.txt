Tears klippa är en urgammal och ointaglig borg i staden Tear. I hjärtat av denna borg förvaras Callandor,det märkliga vapen som liknar ett svärd men är en koncentration av Kraften. Legenden säger att endast Draken kan använda detta vapen. Rand al'Thor har utropats till Draken återfödd. Han försöker ta sig fram till Tear och Callandor för att utröna om detta stämmer. 
I Tar Valon, aes sedaiernas stad, har det uppdagats att Ba'alzamon, ondskans herre, har infiltrerat i form av svarta ajah, en hemlig grupp aes sedaier som försvurit sig åt honom. Nu har tretton svarta ajah gett sig iväg från staden för att krossa Draken återfödd. Tretton är det antal aes sedaier som krävs för att binda och släcka Kraften. Egwene, Elayne och Nynaeve följer efter för att försöka sätta stopp för deras planer. Endast Rand al'Thor, Draken återfödd, kan förhindra att Ba'alzamon gör sig till herre över hela världen, när de sista låsen på hans fängelse brister. 
