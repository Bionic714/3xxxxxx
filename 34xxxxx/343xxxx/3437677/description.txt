Bakgrund:
Bilderna och filmen är tagna under en antifascistisk demonstration och dess efterspel arrangerad av AFA-Stockholm lördagen den 28 januari 2006 på hötörget i Stockholm.
Nedan följer det officella pressmeddelande som presenterades före aktionen:

?Fredagen den 27 januari är förintelsens minnesdag. Då hedras minnet av alla de miljontals människor som mördades i ?den vita rasens? namn. Alla de judar, kommunister, socialdemokrater, romer, förståndshandikappade, fackligt aktiva och andra som fick betala med sina liv, för att de inte passade in i fascismens "perfekta" värld. 
De två nazistiska organisationerna Nationalsocialistisk front och Svenska motståndsrörelsen har kallat till en demonstration i Stockholm lördagen den 28 januari, för att skymfa alla de som föll offer för fascismen. Därför kallar vi till en motdemonstration. Fascisterna ska aldrig igen ostört få röra sig på gatorna. Andra världskriget, fascismen och förintelsen, får aldrig glömmas bort. Vi vet vad fascism leder till.

När fascisterna marscherar på våra gator vill de underblåsa splittringar mellan människor. De vill få oss att tro att man ska dela upp människor i svart och vit, man och kvinna, "jude" och "svensk". Men vi vet bättre. Vi vet att deras mål är att splittra vår klass, arbetarklassen. Den klass i samhället som tjänar på att vara enade. Där svart, vit, man och kvinna inte spelar någon roll. 

När man tillhör och kämpar för den klass som måste sparka uppåt mot företagstoppar och politiker för att få sin röst hörd och göra förändring, då har man inte råd med splittringar. Vi vet att deras gränser är påhittade för att få oss att slåss mot varandra istället för mot vår riktiga fiende, överklassen, de som äger makt och kapital, de som tjänar på att bevara det samhälle vi lever i.

Vi vet alla hur det går när fascisterna får marschera ostört. Det misstaget ska inte göras om. 
Vi måste sätta stopp för dem!

AFA-Stockholm kallar därför till motdemonstration den 28 januari:

Motdemonstration:
Tid: 12.00
Plats: Hötorget

Klistermärken och affischer finns på Kafé 44, Tjärhovsgatan 46.

Se bifogad textfil för mer info.

Kärlek och styrka!

Med kamratliga hälsningar, Antifascistisk Aktion Stockholm.?
