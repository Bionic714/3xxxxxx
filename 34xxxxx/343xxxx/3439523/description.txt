En gammal vän till Kurt Wallander, advokat Sten Torstensson, söker en dag upp honom och berättar att hans far omkommit under mystiska omständigheter. Strax efter hittas vännen själv brutalt mördad. I jakten på mördaren finner Wallander en härva av brottslighet som leder fram till ett bolag som hanterar transplantationer av mänskliga organ. Bakom verksamheten anas konturerna av en människa. En elegant och självsäker man som skriver sina egna lagar. Men vem är han? Vem tar sig rätten att döma över andra människor? Vems moral avgör vad som är rätt och fel? I "Mannen som log" hamnar Kurt Wallander själv i en korseld av omoral, svek och lögner... 


I huvudrollen som Kurt Wallander ser vi Rolf Lassgård.