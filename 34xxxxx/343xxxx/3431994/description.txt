En omusikalisk trubadur

Vem fan är Nisse Hult? Den frågan har gäckat svenskarna ända sedan Gustav Vasas tid. SVT har grävt i arkiven och funnit att det mesta i historien faktiskt är Nisse Hults fel - eller förtjänst. Äntligen ska svenska folket få svar på frågan.

Rollerna spelas av Johan Glans, Sissela Kyle, Johan Rheborg, Loa Falkman och Per Svensson.

Hur kunde dryckesbroder Carl-Michael Bellman spela luta när han jämt var full? Varför brann egentligen slottet Tre Kronor upp? Abdikerade verkligen drottning Kristina och flyttade till Rom? Varför hade Gustav Vasa så töntig pottfrisyr och uppfann Alfred Nobel verkligen dynamiten? Kan det vara Nisse Hults fel alltihop?

Tittarna får följa Gustav Vasas väg till tronen, drottning Kristinas väg från densamma, hälsa på i Alfred Nobels uppfinnarverkstad, hänga med Bellman på maskeradbalen, följa med Sven Hedin till Asien (?) och naturligtvis träffa Herr Fantastisk Författare: August Strindberg. Dessutom får tittarna följa med djupt in i slottet Tre kronor där det föregår en mycket hemlig verksamhet.

Nisse Hults historiska snedsteg är en nästan sann dramakomediserie i sex halvtimmes- avsnitt. Bakom idén står Carl Åstrand ("Julkalendern: Håkan Bråkan", "Kenny Starfighter") som tillsammans med Jeanette Albertsson skrivit manus. Carl Åstrand svarar även för regi.

----------------------------------------------------------------------------------

Filmen är kodad i XViD och ljudet i OGG. För att spela filmen krävs VLC eller Matroska Pack tillsammans med en spelare som klarar av att spela .mkv filer. Matroska Pack finns att ladda hem på http://packs.matroska.org/