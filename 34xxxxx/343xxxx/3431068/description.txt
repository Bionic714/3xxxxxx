Alla typer av vinstdrivande företag, oavsett bransch, produkt, kundtyp eller sektor, bedriver operativ verksamhet i form av aktiviteter med syfte att skapa förädlingsvärde. Men sådana aktiviteter sköter naturligtvis inte sig själva. Hur ska man gå tillväga för att styra den operativa verksamheten på ett ekonomiskt rationellt sätt?
Björn Lantz inleder denna bok med att generellt modellera begreppet operativ verksamhet och dess sammanhang. Rationell styrning kräver olika slag av intern och extern information, och i de första kapitlen diskuteras metoder och modeller för anskaffning av relevant sådan information.