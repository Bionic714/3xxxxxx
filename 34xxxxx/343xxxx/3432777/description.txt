Motorjournalen Program 3

  2005-02-21
Joppe presenterar bilen som får bättre effekt med miljövänligt bränsle - Saab 9-5 BioPower. Dessutom sportbilar: nya Ford Mustang, Ferrari Enzo, Maserati 3500 GT, Citroën WRC. Programmets våghals, Thed Björk, utmanar även världsmästaren i Novemberkåsan.


Citroën Xsara WRC
Hur känns det att köra en WRC-bil? Peter Sundfeldt fick frikostigt nog tillfälle att provköra en Citroën Xsara av samma typ som Sebastian Loeb vann VM-titeln med förra året.
 
Maserati 3500 GT 
1957 var ett viktigt år för Maserati. Den legendariske Grand Prix-föraren Juan Manuel Fangio vann med en Maserati 250F sitt femte världsmästerskap i Formel 1, en ny tolvcylindrig F1-motor på 2,5 liter presenterades...
 
Renault Mégane Sport
Leksaksbilar är alltid kul, och Renault vill inte missa tåget när det gäller busbilar i golfklassen. Så nu kommer en sportmodell av Mégane. 

Ford Mustang
Vildhästen från vidderna är tillbaka i klassisk skepnad efter 40 år. Ford Mustang GT av 2004 årsmodell har på kundernas begäran försetts med stel bakaxel och mullrande V8:a under huven.

Thed provar Enduro
Lervälling, gyttja, träd, stenar och ännu mer lervälling, fick Motorjournalens gästförare Thed Björk uppleva när han försökte hänga på enduromästaren Mats Nilsson som vann 2004 års novemberkåsa.

