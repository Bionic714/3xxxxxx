Mannen som gått ut för att titta på fåglar spetsas till döds. En blomsterhandlare hittas i skogen avmagrad, strypt och bunden vid ett träd. Varför mördas dessa äldre män? Varför dessa oerhört uttänkta arrangemang? Och vem är nästa man på listan ? Aldrig tidigare har kommissarie Wallander mött en så iskallt beräknande mördare. Det är en person som tycks följa en plan uppgjord in i minsta detalj. Planen förutser inte bara offrens utan också polisens nästa drag. Wallander förstår att han måste hitta mönstret. Någonstans i det förflutna finns den historia som förbinder männen med deras bödel. Men var?

Den Femte Kvinnan bygger på en roman av Henning Mankell och i huvudrollen ser vi Rolf Lassgård.
