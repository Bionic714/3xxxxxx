Mary Poppins (nyutgåva) 

Barn/familjefilm från 1964 av Robert Stevenson med Julie Andrews och Dick Van Dyke. 

Filmens handling:

Miljoner och åter miljoner biobesökare har under årens lopp förtrollats av MARY POPPINS, musikalen som inte bara fick 5 Oscar utan också gav världen ett nytt ord - nämligen "Superhärlifraggellistig-häxlikhalledosen".

Mary Poppins spelad aviJULIE ANDREWS, är den förtjusande barnsköterskan som bokstavligen svävar in i hjärtat hos alla hon möter. Tillsammans med sin skojfriske kompis Bert (DICK VANiDYKE) och en väska fylld med magi och äventyr, lyckas hon också förgylla sin värdfamiljs bekymmersfulla tillvaro. 

I Mary Poppins värld spelar och sjunger riktiga skådespelare tillsammans med animerade figurer i en sällsam blandning av fantasi och verklighet. Resultatet har blivit en tidlös musikal, älskad av alla åldrar.

Omdömen

Kundbetyg:  4.3 (48 röster)

Skrivet av: pererikanderspe

2004-10-13

5.0
Tillhör dem som växte upp med den svenska översättningen "Lite socker i botten så går medicinen ner" på radion. På 60-talet gjordes alltid svenska versioner av allt, med stallet av svenska artister. Tyvärr försvann lite fräschör, och en viss provinsialism spåras i dessa.

Att se originalet är fräscht och rättframt. Julie Andrews är som alltid lysande, och sjunger klockrent. Flera av sångerna i Mary Poppins har blivit odödliga.

Det var den första filmen som på allvar och med stor framgång blandade tecknat och levande i färg, och det håller än i dag.

Visst är det en barn- och familjefilm, så snäll så man blir orolig. Men faktum är att de flesta barn sitter som förtrollade och tittar!

Musiken är inspelad med lite för vass diskant, inte minst på sångmicken. De skarpa lampor man använt ger hemska skuggor på väggar och tak. Då är den ändå inspelad av Disney, med alla resurser! Bara året efter kom Sound of Music, som har underbar belysning, mättat och välbalanserat ljud.

Den här filmen ska man givetvis ha i hyllan. Med sina 40 på nacken är den en filmhistorisk milstolpe.
 
Skrivet av: andersmo

2003-04-14

4.8
Den förra DVD-utgåvan av Mary Poppins lämnade mycket övrigt att önska, men nu börjar det arta sig. Filmen är en lysande klassiker som bara blir bättre och bättre för varje gång man ser den, och DVD-skivan är tekniskt så bra man kan förvänta sig. Dock är den svenska dubbningen från 1999 en ren katastrof, så man bör nog helst glömma att den över huvud taget finns med på skivan. Filmen ska ses med engelskt tal och svensk text, inget annat. Men varför kunde vi inte få behålla Gösta Rybrants fina svenska sångtexter från 1965 på textremsan


SUBS:

English   
Finnish  
Icelandic   
Swedish   


AUDIO: 
 
Svenska (Dolby Digital 5.1)
English (Dolby Digital 5.1)
FINNISH (Dolby Digital 5.1)

VISION: 

Widescreen 1.85:1  (anamorfic) 

Format: 
DVD Region 2

