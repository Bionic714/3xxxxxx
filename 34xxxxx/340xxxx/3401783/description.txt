Reptilicus
http://www.imdb.com/title/tt0056405/
http://www.popcorn.dk/film/r/r063.html

Med Dirch Passer, Ann Smyrner, Asbjørn Andersen.

REPTILICUS er fra 1961 - og er Danmarks første og eneste science-fiction film i farver. Denne dansk/amerikanske samproduktion skal ses i lyset af den fantastiske popularitet, genren havde haft gennem 1950?erne i USA - og hvoraf flere idag har opnået reel kultstatus. Historien er ikke ny, men den er så god, at den sidst har været brugt af Spielberg i 1993. Det, at videnskaben finder ?noget?, som de kun har en svag mistanke om, hvad er, og som så vokser - helt uden for kontrol - har alle dage været go? guf for fantasien. Med den samlede danske våbenmagts hjælp manes uhyret selvfølgelig i jorden. Men en ægte science-fiction slutning holder altid spørgsmålet åbent: Er den nu osse RIGTIG død? Som professor Martens? (ASBJØRN ANDERSEN) datter, Lise, medvirker ANN (Hanne) SMYRNER. Af hendes godt 30 film er REPTILICUS hendes eneste danske. DIRCH PASSER er også med, af den simple grund at man i tresserne ikke turde producere en film uden Danmarks populæreste skuespiller. Hans hyggelige vicevært Mikkelsen er da også en fin kontrast.