Nu är det dags igen för P1 att sända The Svenska Ord story, en radiohistoria om Hasse och Tage av Staffan Schöier och Stefan Wermelin, en historia med mycket ?här-och-då-känsla? där vi får höra rösterna från Hasse, Tage, Monica Zetterlund, Lissi Alandh, Gösta Ekman, Birgitta Andersson Bye, Hatte Furuhagen och många många andra. Det var under nästan hela 2002 som redaktionen grävde i arkiven och gjorde intervjuer med många av dem som var med i och kring AB Svenska Ords produktion. Intervjuer och arkivmaterial, blandade med sketcher och musik bildar en berättelse om en epok inom svenskt nöjesliv.

Det var somrarna 2002 och 2003 som de 36 halvtimmarna i serien sändes första gången.

Redaktionen för The Svenska Ord Story:
Staffan Schöier, projektledare staffan.schoier@sr.se  
Stefan Wermelin, programledare stefan.wermelin@sr.se
Urban Rybrink, intervjuare
Eva Schöier ljudöverföringar och research
Pierre Usselmann, redaktionell medverkan

Redaktionen vill rikta ett särskilt tack till alla lyssnare som hört av er till oss och vi hoppas att ni får höra The Svenska Ord story igen och de avsnitt ni missade förra gången.
