http://kungers.se


Kungers är ett band som spelat musik på svenska sedan 1998. De fem medlemmarna bor utspridda i Stockholm och repar i Vinsta i Västerort. Musiken är svårklassificerad och genreöverskridande. I grunden är Kungers ett rockband till formen, men de hämtar inspiration från musik av alla typer och från hela världen -- bland annat hiphop, reggae, ska, folkmusik. Medlemmarna leker fram sina låtar i replokalen och experimenterar planlöst tills alla är nöjda. Det spelar ingen roll hur det låter så länge det svänger och är bra.



*Om Kungers*
Kungers är ett band från Stockholm som har spelat musik sedan 1997. Bandet består av Henrik Gillberg, gitarr; Sergio Aracena, bas; Jimmie Sanderberg, trummor; Jonas Skubic, gitarr och Andreas Östeman, sång.

*Om musik*
Musik är kommunikation. Musik är känslor. Musik är ett sätt att uttrycka sig. Kungers finns till för att överföra känslor, tankar och idéer från oss, vi som spelar, till er, dem som lyssnar.

*Om genrer*
Kungers ser det som sitt kall att motverka människors tvångsmässiga behov att att klassificera, kategorisera, katalogisera och genreifiera allt som finns omkring dem. Varför inte istället ta saker för vad de är? Det finns bara två typer av musik: bra musik och musik som försöker vara bra. Kungers musik är av den första typen. 

*Om inspiration*
Musiken är influerad av all musik som redan gjorts, kommer att göras, eller skulle ha gjorts om någon bara velat. Musiken är inspirerad av allt som har hänt, kommer att hända eller skulle ha hänt, om saker bara var lite annorlunda.

*Om ärlighet*
Utan ärlighet finns ingenting. Musik utan ärlighet är falsk musik, är inte musik. För att Kungers ska vara meningsfullt måste det vi gör vara ärligt; rakt från hjärtat utan baktankar.

*Om framtiden*
Allting handlar om att blicka bakåt och sträva framåt. Kungers är fast beslutna att inte förlora greppet om nuet, samtidigt som att alltid blicka mot det okända, framtiden.

http://kungers.se