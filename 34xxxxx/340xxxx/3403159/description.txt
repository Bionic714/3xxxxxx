Om kulturellt återanvändande. <a href="http://copyriot.blogspot.com/2005/10/p3-flipper-utforskar-kulturellt.html">Rasmus, känd från copyriot, medverkar</a>.

Så här skriver Flipper-redaktionen själva om programmet:

"Vi gör ett program om adaptioner - idéer och historier som övertas och förs vidare.

Först hände det på riktigt. Sen blev det en bok. Nu för några veckor sen hade pjäsen Lasermannen premiär på Göteborgs Stadsteater och i slutet av november börjar SVT sända tv-serien Lasermannen.
Vad händer med verkligheten efter att den filtrerats och redigerats i tre led?
Heberson Veira da Costa, Lasermannens 4e offer på riktigt vill stoppa teaterpjäsen eftersom han tycker den ger en helt felaktig bild av det som hände.

Ingmar Bergman lär ha sagt att så fort han ser någonting han tycker är bra, så snor han det direkt! Han är inte direkt ensam om det greppet. Egentligen - så är ju allting vi gör adaptioner... Det är så vi fungerar, det är så vi får våra idéer - vår hjärna snor en liten del av något som redan finns och så kommer något ?nytt?.

I skolböckerna står det t ex att James Watt en dag 1769 fick idén till ångmaskinen när teét kokade på spisen och ångan pyste ut ur pipen. Men egentligen byggde hans idé på en 50 år gammal ångmaskin av Thomas Newcomen, som i sin tur byggt vidare på Thomas Saverys ångmaskin från 1698, som i sin tur byggde på ritningar från en fransman 1680 som i sin tur byggde på vad nån holländare hade gjort ännu tidigare.

Vi sänder reportaget om konstnärerna och artisterna som slåss för filosofin att alla idéer är fria, allt re-cyclas och det är till allas bästa!

En författare som hela tiden jobbade med adaptioner är amerikanskan Kathy Acker. Hon snor från allt och alla, personer och formuleringar och gör nåt nytt av det. En gång rippade hon fyra sidor av en annan författare, med flit. Och hon slogs mot copyrightlagar och menade att eftersom att skriva är en dialog är det helt absurt att äga en text - för vad är det då man äger?

Idag är hon lite bortglömd. Men i början av 80-talet slog hon ner som en bomb i prydliga lilla Sverige med boken Blod och tarmar i plugget. Vi sänder ett maffigt porträtt av den provokativa Kathy Acker.

Dessutom berättar unga dramatikern Martina Montelius, som ständigt är aktuell, varför det är just teaterformen som passar hennes texter."