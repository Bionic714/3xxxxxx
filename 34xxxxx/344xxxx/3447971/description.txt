Kuusi vuotta sitten Black Mesan maanalaisessa tutkimuslaboratoriossa pahasti kädetetty tieteellinen koe avasi ulottuvuuksienvälisen portaalin ja vihamieliset muukalaiset hyökkäsivät maapallolle. Hallituksen raskaasti varustellut erikoisjoukot saapuivat siivoamaan jälkiä ja pelaajan ohjastama tuikitavallinen tiedemies, Gordon Freeman, jäi palloilemaan kahden tulen väliin. Monien ikimuistoisten tapahtumien, veristen taisteluiden, kinkkisten ongelmien ja tuskaisten tasohyppelyiden jälkeen hän telesiirtyi muukalaisulottuvuuteen, löi vihollisensa ja pelasti päivän. Vai pelastiko?
