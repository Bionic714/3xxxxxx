Sverige gjorde sitt sämsta VM-slutspel genom tiderna med noll poäng och slutade 
21:a bland 24 deltagare. Det svenska landslaget hade inför VM-slutspelet goda 
förhoppningar om att gå långt i turneringen. I kvalet hade Sverige slutat som 
gruppetta före England. Men väl i slutspelet gick allt fel. En förväntad förlust 
mot Brasilien följdes av 1-2 mot Skottland innan Sveriges definitiva fiasko 
signerades genom 1-2 mot Costa Rica. Alla matcher slutade 1-2 och blev Sverigs 
stora fotbollstrauma. De tre målen gjordes av Tomas Brolin, Glenn Strömberg och 
Johnny Ekström. Förbundskaptenen Olle Nordin fick avgå som en persona non grata. 
Få kunde 1990 tro att det svenska landslaget skulle ta brons fyra år senare.
