80 miljoner djur hamnar på våra tallrikar

"Skönast vore om kotletterna växte på träd". Vi vill äta kött men ingen vill se djuren dö för att hamna på sin egen tallrik, säger programledaren Natanael Karlsson. I kvällens Faktum bjuder han gäster på hamburgare och visar slakt på film - samtidigt.

De flesta svenskar vill äta kött som är gjort av djur. Men man vill inte veta något om hur dödande och slakt.
- Framtiden för köttbranschen är att få konsumenterna att tänka på korvar och biffar som om de växte på träd, så uttrycker sig en f d vd inom köttbranschen.

Han säger att svenskarna har kommit så långt från livet på landet att vi inte kan förhålla oss till djurhållning och djurhantering. I England blev det hysterisk uppståndelse när två små grisar lyckades rymma från ett slakteri. Hela landet engagerade sig i deras öde. I Sverige dödades 80 miljoner djur förra året. Men om det vill vi inte veta så mycket om.

SVT2 Måndag 10 april 2006 kl 20.00

Även:
SVT24 Tisdag 11 apr 2006 kl 21.00
SVT2 Lördag 15 apr 2006 kl 12.25
SVT2 Söndag Söndag 16 apr 2006 kl 23.40

Samhällsreportage och humor med Natanael Karlsson. Del 10 av 10.