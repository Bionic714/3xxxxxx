De gav efter för en häftig passion. Följden blev ett ödesdrama värre än de någonsin kunnat föreställa sig. En psykologisk thriller i bästa Frimanssonklass.

I sin nya deckare återvänder Inger Frimansson till den för henne typiska stilen och atmosfären efter förra årets försök i en lite mer hårdkokt genre. På de första femtio sidorna har redan ödesdramats konturer ritats och det första mordet -- egentligen ett dråp i hastigt mod -- begåtts. Handlingen äger rum på den svenska landsbygden där jordbruk läggs ned och hästgårdar uppstår i deras ställe. Lantbrukarsonen Tobias är författare, bosatt i Södertälje.

Han återvänder nu till pappa Carl-Sigvards gård för att bistå den krasslige fadern med att ta in djuren efter sommarbetet. Mellan sonen och faderns betydligt yngre sambo Sabina uppstår en häftig passion. Den slutar med lönnlig älskog, och med att ett vittne röjs ur vägen; följden höljs i kval, skuld och elände...

Inger Frimansson, författare och journalist, fick sitt stora publikgenombrott med God natt min älskade 1998, som belönades med Svenska Deckarakademins pris och hittills har sålt i ca 85 000 exemplar! Hennes psykologiska thrillers anses vara i klass med de bästa anglosaxiska.

Uppläsare Anna-Maria Käll

8 cd - ca 9,5 timmar