Säsongspremiären av Hey Baberiba på TV4.

Respektlös lekfullhet, vilda parodier och skruvade sketcher avlöser varandra på det mest besinningslösa sätt när humorsuccén Hey Baberiba med David Hellenius, Peter Magnusson och Christine Meltzer är tillbaka. Tredje säsongen är vassare, rappare och fullkomligt hejdlös, då ingen, absolut ingen, går säker för trions påhitt.

Under de två tidigare säsongerna har Hey Baberibas parodier och porträtt av bland andra Pernilla Wahlgren, Linda Isacsson, Darin, Dogge Doggelito, Charlotte Perrelli och - inte minst - den svenska kungafamiljen blivit omåttligt omtalade.

Kungligt kul blir det självklart också i vår då programmets trio fortsätter att skämta med Sveriges kändisar. Hey Baberibas humor fortsätter också vara rykande aktuell då programmet bandas i studio med publik samma vecka som det sänds.
