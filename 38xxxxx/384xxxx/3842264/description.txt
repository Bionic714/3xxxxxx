Danny känner inte till någon annan värld än den som Bart har visat honom. Bart gav honom kläder, kost och logi. Han tränade upp Danny, på samma sätt som en hund, till att bli en skoningslös mordmaskin - en lydig livvakt och en säker inkomstkälla i brutala gladiatorspel. Nu är Bart försvunnen och Danny ensam i en främmande värld. Hos den åldrande pianisten Sam är han långt från den våldspräglade verklighet som tidigare var hans värld. Han finner sig långsamt tillrätta och förälskar sig även i Sams dotter. Men Bart är inte långt borta och när han plötsligt dyker upp, krockar Dannys två världar på våldsammast tänkbara sätt... Kampsportsmästaren Jet Li (Dödligt vapen 4) är Danny the Dog - en föräldralös pojke som sedan barnsben tränats för att kunna åsamka sina motståndare maximal fysisk smärta. Han är som en blodtörstig vakthund - utan vare sig nåd eller samvetskval. Oscarvinnaren Morgan Freeman ("Million Dollar Baby") är Sam, som ger Danny chansen till ett nytt liv. Men som samtidigt utsätter sig själv och sin familj för en fruktansvärd fara...