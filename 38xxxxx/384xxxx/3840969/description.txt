Nummer 21, jaargang 2007
Misschien speelt u al een tijd met de gedachte om een eigen website te maken, maar weet u eigenlijk niet goed hoe u dat moet aanpakken. De komende maanden gaan we u in een zevendelige cursus stap voor stap uitleggen hoe u tot een prachtig resultaat komt ? of, als u al een site heeft, hoe u die nog mooier kunt maken! We gaan nog meer zelf doen in deze editie van Computer Idee: een processor vervangen bijvoorbeeld en een kat-cam maken. Een wat? Een camera waarmee uw huisdier u een gedetailleerd beeldverslag levert van zijn (of haar) gangen buiten de deur. Verder kijken we ? met dank aan negen lezers, negen producten en negen handleidingen ? hoe makkelijk apparaten tegenwoordig te installeren zijn, gebruiken internet als hulp in de keuken, halen meer uit Outlook, gaan hd-tv kijken op de pc en leggen tweakprogramma's op de pijnbank. We duiken in de wereld van de websitehosting, maken zelf receptenkaarten in Word en lossen via de rubriek Tips & Trucs lastige software-storingen op. 