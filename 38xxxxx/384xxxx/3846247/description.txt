Requiem for a Vampire

Marie (Marie-Pierre Castel) och Michelle (Mireille D'Argent) är på flykt undan rättvisan och korsar såväl kyrkogårdar som mörka skogar på sin färd. Beväpnade med såväl pistoler som förföriska kroppar lyckas de ta sig ganska långt, tills de slutligen hittar ett till synes övergivet slott. De bestämmer sig för att övernatta därinne, men när skymningen faller kommer slottets alla vilddjur fram ur skuggorna. Herre över slottet är den så kallade Siste Vampyren som äntligen snärjt vad han allra mest trånat efter - ett par unga flickor som kan införlivas i hans blodtörstiga släkte av undersåtar.??Jean Rollin är av många filmälskare betraktad som den främste vampyrskildraren, eftersom hans filmer vågar skildra såväl det våldsamma som det erotiska i vampyrernas natur. Requiem for a Vampire är även ett fint exempel på hans visuella konstnärsskap. Med en läcker fusion av surrealism, erotik och skräck där betydligt mer sägs i bild än i ord, framkallar Rollin närmast hypnotiska effekter i sin skildring av de två väninnornas resa mot helvetet.