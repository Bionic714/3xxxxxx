Författare: Peter Robinson

Narrator: Tomas Bolme
...bättre blir det inte...
/jarbook


Rockfestivalen i Brimleigh Woods sommaren 1969 är årets absoluta höjdpunkt. Biljettförsäljningen slår rekord, massor med kända artister finns på plats och stämningen är på topp. Men slutet blir desto mörkare: i en sovsäck hittas den unga Linda Lofthouse brutalt knivhuggen till döds. Kommissarie Stanley Chadwick får i uppgift att utreda mordet. Han har själv en dotter i samma ålder och han blir närmast besatt av att hitta den skyldige. Trots folks ovilja att vittna och knapphändiga bevis lyckas han till slut gripa en man som döms för brottet. Tjugofem år senare undersöker kriminalkommissarie Alan Banks mordet på en musikjournalist. Anteckningar avslöjar att han höll på med en artikelserie om ett av banden som spelade i Brimleigh Woods. Och snart blir kopplingarna till fallet Linda Lofthouse alltmer tydliga. Var det när allt kommer omkring inte rätt gärningsman man hittade den där gången? Och i så fall: går det fortfarande omkring någon därute, beredd att till varje pris tysta den som är sanningen på spåret? En bit av mitt hjärta är Peter Robinsons sjätte bok som översatts till svenska. Än en gång ger han prov på sin förmåga att kombinera en skarpsinnig intrig med minnesvärda personporträtt. Och på ett skickligt sätt lyckas han koppla samman två fall från olika tidsperioder till en trovärdig och spännande helhet.