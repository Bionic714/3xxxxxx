Den egensinnige Dr Herbert West, en forskare man bör se upp med, har suttit fängslad i 14 år sedan han åstadkom en massaker på ett universitet. En tragedi som var resultatet av de monster West skapat i sitt laboratorium genom att återuppliva lik. Men för West var massakern försvarbar, eftersom han ansåg att mänskliga offer är en bieffekt man får räkna med inom alla typer av forskning. Oturligt för West så var resten av samhället av en helt annan åsikt. West har dock inte gett upp utan fortsatt sin forskning innanför murarna, nu med döda råttor och möss istället för människor. Han tror sig även ha hittat den felande länken i sin tidigare forskning. Så nu ska förhoppningsvis snart få visa världen vilken framstående forskare han egentligen är.