Johannesburg 1976. Andre Stander, stadens yngste poliskommissarie någonsin, leder polisstyrkan som bevakar en protestmarsch i Soweto. Men när polisen attackeras med stenar öppnar en helikopter eld rakt in i folkmassan. Vad som började som en fredlig demonstration förvandlas snabbt till ett våldsamt upplopp, under vilket Stander skjuter ihjäl en ung, obeväpnad svart man. Tyngd av skuldkänslor vägrar Stander, som i hemlighet dessutom är emot landets apartheid, att arbeta inom kravallstyrkan igen, vilket samtidigt gör att han hittills spikraka karriär riskerar att få ett tvärt slut. Han inser då att hans kollegor är så upptagna med att vidmakthålla apartheiden att en vit man skulle komma undan med vilket brott som helst. Fylld av övermod och hat mot systemet bestämmer han sig för att bevisa det...