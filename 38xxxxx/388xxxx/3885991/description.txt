Verenigde Staten 
Komedie / Actie 
88 minuten 

geregisseerd door Akiva Schaffer 
met Andy Samberg, Jorma Taccone en Isla Fisher 

De amateur stuntman Rod Kimble heeft één probleem: zijn stiefvader Frank is een ontzettende eikel. Hij pest Rod iedere dag, bij de wekelijkse boksoefening laat hij Rod iedere hoek van de ring zien, eigenlijk respecteert hij Rod totaal niet. En het allerergste, die zogenaamde stunts van Rod zijn niets anders dan lachertjes in de ogen van Frank. Op een dag krijgt Frank een hartaanval en het enige dat hem nog kan redden is een harttransplantatie. Niemand minder dan stuntman Rod zal opereren als zijn reddende engel door geld in te zamelen voor de operatie. Rod zal met zijn motor over 15 bussen springen. 

