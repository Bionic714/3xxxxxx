Superbad handlar om två killar, Seth och Evan, som har tre veckor kvar innan de 

slutar High School. Killarna är inte några populära figurer i skolan, bägge med 

sin oskuld kvar vilket de nu tänker råda bot på. De blir sällan inbjudna till 

fester, men när de nu blir det så lovar de att fixa sprit till denna. Genom sin 

bekantskap med über-nörden Fogell och hans falska Hawaiikörkort med namnet McLovin 

tro de sig kunna ordna spriten för att kunna bli "misstaget" som tjejer vill 

glömma dagen efter. Under dagen och kvällen rullar problem efter problem upp för 

Seth och Evan och festen blir mer och mer avlägsen. Kvällen utvecklar sig 

samtidigt till en odyssé där Fogell blir dödspolare med ett par poliser och Seth 

och Evan hamnar helt ur kurs för sin examensfest.