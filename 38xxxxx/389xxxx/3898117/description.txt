Det är nyårsafton och festligheterna har börjat ombord på lyxkryssaren Poseidon, till havs i norra Atlanten. Poseidon är ett av de mäktigaste fartygen i sitt slag. Det är högre än 20 våningar, stoltserar med 800 lyxhytter och 13 passagerardäck. Ikväll har många av fartygets gäster samlats för att med klass fira det nya året i den magnifika danssalongen. Man höjer sina champagneglas när kapten Bradford (Andre Braugher) skålar. Musikerna (ledda av Stacy Ferguson, alias Fergie från Black Eyed Peas) börjar spela "Auld Lang Syne." Samtidigt känner styrman att något är fel. Han studerar horisonten och upptäcker en monstervåg en vägg av vatten mer än 45 meter hög på väg rakt emot dem. Han försöker styra undan fartyget för att förhindra en maximal kollision men det är för sent. Vågen slår ner med kolossal kraft, kastar fartyget våldsamt till babord innan det kantrar och rullar runt med kölen uppåt. Passagerare och besättning kastas runt i fritt fall, krossas av spillror eller sugs ut i havet när vattnet brusar in genom de sönderslagna fönstren. Balkar kollapsar, avslitna gasledningar antänds och skjuter blixtar av eld. Lampornas sken dör ut, vilket lämnar stora delar av fartyget i mörker och kaos. Kvar finns bara ett par hundra överlevande som tvingas krypa ihop i den fortfarande intakta danssalongen, som nu befinner sig under vattenytan. Där måste de hålla ihop, säger kaptenen, och vänta på räddningen.

Rippat och uppladdat av: PiratKapten