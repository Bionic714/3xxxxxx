Radio Pleppo Seasong 1

Avsnitt 1: Den enerverande hyla-enhörningen.

Ted och Kaj försöker för en gångs skull hålla en normal radiosändning men blir istället rekryterade att rädda Hula-Hula-landet från en säker undergång. Dessutom: första avsnittet av "Fred på Jorden" - det knappast sammanhängande aktualitetsprogrammet med Frida & Frida, nya frågor och svar i "Veterinären Vet", oväntade lejonattacker, han som kallas Filip, och plötslig explosiv spetälska som obarmhärtigt drabbar rikets befolkning i "Medetida berättelser".


Avsnitt 2: Mitt i naturen.

Ted och Kaj besöker den lokala djurparken för att få frisk luft, men stöter på Radio Pleppos katastrofoptimistiske djurexpert. Det blir inte som de hade tänkt sig. Dessutom: Spännande priser i "Lyckolotto", det första avsnittet av "Pruppo och Pili", en ond präst i "Medeltida berättelser", och så får du veta vilken frukt som är Beethovens favorit.


Avsnitt 3: Jultidningsavsnittet.

Ted & Kaj säljer jultidningar och stöter på såväl motorsågssvingande albinopsykopater som elaka colliehundar. Dessutom: Boy Wayne diskuterar backmasking tillsammans med professor D.V.D. Larvien, vi får höra en annorlunda godnattsaga i "Kramas i Pyjamas", och i "Medeltida berättelser" får indianerna något att tänka på. Därtill åker vi tåg.


Avsnitt 4: Dramatik till sjöss.

Ted & Kaj är på kryssning med allt vad det innebär av hysterishopping, karaoke och Shirley Temples. Dessutom: Tankar kring livets mening i "Klara! Färdiga! Gå!", premiär för Dr. Snuggles egen talkshow, kungliga kärleksproblem i "Medeltida berättelser", samt lite till.


Avsnitt 5: Det tråkiga avsnittet.

Ted & Kaj har tråkigt och gör det mesta för att råda bot på tristessen. Dessutom: Frida & Frida diskuterar kvinnovåld på sitt eget sätt i "Fred på jorden", Kalle Lastikka undersöker polisväsendets glädjer och sorger, Benjamin har en jättekonstig faffa, och i "Medeltida Berättelser" får dom olydiga barnen sitt straff.


Avsnitt 6: With great power comes great responsibility.

Ted & Kaj firar längst-in-i-kylen-dagen, äter något gammalt och får makalösa superkrafter. Att vara superhjälte visar sig dock vara svårare än man kunde tro. Dessutom: Monte-Kristo och Glenn-n recenserar Quentin Tarantinos nya film "Kill dr. Phil", kaffekvarnen har en prao, det är fel i huvu-dagar på ett varuhus och en trubadur får sin rättmätiga hämnd i "Medeltida berättelser".


Avsnitt 7: Telefonavsnittet.

Ted & Kaj hyllar telefonen, lyssnar på sin telefonsvarare och busringer till såväl kungligheter som mörkrets furstar. Dessutom: Klaus-Verner svarar på djuriska frågor i "Veterinären Vet", Dilba har mens, Barbara är fortfarande en elak collie och bödeln Jaktulf gör ett ödesdigert misstag i "Medeltida berättelser".


Avsnitt 8: HALLOWEEN.

Ted & Kaj övernattar i ett spökhus för att fira alla helgons dag och vinna ett idiotiskt vad. Frida & Frida diskuterar döden i "Fred på jorden". Vi får höra om en nyutexaminerad pensionär och hennes framtidsvisioner. I "Medeltida berättelser" hotas riket av en hel armé av spöken som vill döda kungen och pöka drottningen, och i "Lyckolotto" tävlar Harry och Barnabas om hejdlöst fina priser.


Avsnitt 9: Tekniska problem.

Ted & Kaj kämpar mot den största fienden av alla, dvs. tekniken. Frågan "hur mycket kostar en fjärt?" ställs, Pruppo & Pili besöker simhallen, premiär för "Lyckliga ögonblick som man kan anta att urartar i katastrof", och i "Medeltida berättelser" är kungen förtvivlad över att han ännu inte lyckats producera nån arvinge.



Avsnitt 10: Anden i flaskan.

Ted och Kaj upptäcker att det bor en ande i en flaska dom köpt på loppis. Att få önska sig vad man vill är dock inte alltid så lätt. I "Doktor Snuggles" diskuteras kannibalism inom äktenskapet och i "Medeltida berättelser" kommer korståget till byn. Dessutom lite äkta Hardcorebulla och hemska inblickar i Astrid Lindgrens världar.


Avsnitt 11: Radio Dåka.

Ted och Kaj får oväntat besök av två semi-kvinnliga semi-kolleger vid namn Frida och Frida som har helt egna idéer om hur radioprogram borde låta. I Boy Waynes soffa sitter mannen som sjunger sånger på ett språk han hittat på själv och i "Klara! Färdiga! Gå!" diskuteras mobbning. Dessutom kunglig inbillningssjuka i "Medeltida berättelser", en inblick i vardagen hos Sällskapsförmedling Tellus och sammanlagt 34 absurda sekunder.


Avsnitt 12: Pleppo Noir.

Ted och Kaj i en svart och intensiv berättelse fylld av vackra kvinnor, sprit, våld och intensiv jakt. Dessutom: Mannen som tolkar allting sexuellt, en besvärlig prao i "Medeltida berättelser", frågor och svar i "Veterinären vet" och en jättebra orsak att sluta vara rädd för döden.

Avsnitt 13: An Österbottnisk Werewolf in Åbo.

Ted och Kaj njuter av vintern men blir anfallna av en varg. Efter det är Ted sig inte riktigt lik. Till sist är det bara Klaus-Verner som kan lösa situationen. Dessutom: dålig porr, tre medeltida rövare, pensionärernas bästa vitsar och Ted och Kaj som tävlar i "Lyckolotto".

Avsnitt 14: Den moraliska julfesten.

Ted och Kaj ska ordna en skön julfest men störs av mystiska krafter i sina förberedelser. Pruppo och Pili är tillbaka, men också de stöter på problem i sitt julfirande. I det sista (?) avsnittet av "Medeltida berättelser" hotas hela planeten av undergång, och på Borgbacken blir det problem. Dessutom hör vi om Finlands största och galnaste mellandagsrea.

Avsnitt 15: Pleppo minns.

Ted och Kaj sitter och dricker champagne och minns året som gått. Vi får höra godbitar från Radio Pleppos första säsong.