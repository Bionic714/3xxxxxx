Tysk dokumentär från 2007 om tvångsäktenskap och hederskultur.

Vi möter bland annat Ayse, som elva år gammal skickades från Turkiet till Tyskland för att giftas bort. Hon misshandlades och våldtogs regelbundet efter giftermålet, och tvingades till slavarbete i sin mans familj. Hennes berättelse är inte ovanlig bland vissa grupper av turkiska emigranter, där tvångsäktenskap är rutin. Den turkiska författaren Fatma skulle även hon tvingas till äktenskap. Hon rymde dock strax före bröllopet och har femton år senare skrivit en bok om problemen med tvångsäktenskap.

