Literatuurgeschiedenis
een hoorcollege over de geschiedenis van de Europese letteren

Spreker	Joep Leerssen (hoogleraar aan de Universiteit van Amsterdam)
Datum uitgave	 2006
Uitgave	8 CD\'s
ISBN	978-90-8530-061-8

Samenvatting

In dit college wordt een overzicht gegeven van de belangrijkste perioden in de Europese literatuurgeschiedenis aan de hand van acht thema\'s. Deze thema\'s spelen in bepaalde perioden een centrale rol in de Europese literatuur, maar zij kennen ook een voorgeschiedenis en een nawerking. Zo schakelt Joep leerssen bij een thema als natuurgevoel moeiteloos over van de Romantiek terug naar de Klassieke Oudheid en door naar de jaren zestig van de 20ste eeuw. De gekozen thema\'s zijn: avontuur, zuiverheid en vrouwendicht, historisch besef, classicisme en satire, natuurgevoel, realisme, vormdoorbreking, modernisme en postmoderne ironie.

Inhoudsopgave

CD 1: Zonder vrees of blaam: heldhaftigheid, ridderlijkheid en zuiverheid in en om de Middeleeuwen. Deel Ã?Â©Ã?Â©n.
Hoofdstuk 1: Inleiding: literatuur als cultureel geheugen
Hoofdstuk 2: Avonturen, epiek en verhalen
Hoofdstuk 3: Helden, krijgers en ruwe bonken
 
CD 2: Zonder vrees of blaam: heldhaftigheid, ridderlijkheid en zuiverheid in en om de Middeleeuwen. Deel twee.
Hoofdstuk 4: Zelfbeheersing en ridderlijkheid
Hoofdstuk 5: Hoofse liefde en zuivere maagden
Hoofdstuk 6: Het doorzingen van de Middeleeuwen
 
CD 3: De macht van de pen: Renaissance en Verlichting. Deel Ã?Â©Ã?Â©n.
Hoofdstuk 7: Wat we verstaan onder Ã¢ï¿½ï¿½RenaissanceÃ¢ï¿½ï¿½ en Ã¢ï¿½ï¿½VerlichtingÃ¢ï¿½ï¿½
Hoofdstuk 8: De herontdekking van Tacitus
Hoofdstuk 9: Literatuur als ordening: neo-Aristoteliaanse poÃ?Â«tica en classicisme
 
CD 4: De macht van de pen: Renaissance en Verlichting. Deel twee.
Hoofdstuk 10: Literaire controverses
Hoofdstuk 11: De schrijver als geweten van de samenleving
Hoofdstuk 12: Latere voorbeelden van maatschappijkritiek
 
CD 5: Romantiek en realiteit: de negentiende eeuw. Deel Ã?Â©Ã?Â©n.
Hoofdstuk 13: Wat we verstaan onder Ã¢ï¿½ï¿½RomantiekÃ¢ï¿½ï¿½ en Ã¢ï¿½ï¿½RealismeÃ¢ï¿½ï¿½
Hoofdstuk 14: Terug naar de Natuur
Hoofdstuk 15: Postromantisch natuurgevoel
 
CD 6: Romantiek en realiteit: de negentiende eeuw. Deel twee.
Hoofdstuk 16: De roman en de onverkwikkelijkheden van het moderne leven
Hoofdstuk 17: Realisme als normdoorbreking
Hoofdstuk 18: Realisme als melodrama
 
CD 7: Modern, moderner, postmodernst: de twintigste eeuw. Deel Ã?Â©Ã?Â©n.
Hoofdstuk 19: Twee soorten modernisme
Hoofdstuk 20: Ã¢ï¿½ï¿½Een systematische ontregeling van alles wat zin heeftÃ¢ï¿½ï¿½
Hoofdstuk 21: Vormdoorbreking, en dan?
 
CD 8: Modern, moderner, postmodernst: de twintigste eeuw. Deel twee.
Hoofdstuk 22: Spel en spelen met spelregels: Het verhaal valt uit zijn rol
Hoofdstuk 23: Intertekstualiteit: de tekst en de resonantie
Hoofdstuk 24: Spel, ernst en de tentakels van het verhaal

Over de spreker

Prof. dr. Joep Leerssen is hoogleraar Moderne Europese Letterkunde aan de Universiteit van Amsterdam. Hij publiceerde in binnen- en buitenland talloze artikelen en boeken over nationale stereotypen en over het verband tussen literatuur, historisch besef en nationalisme. In 2006 verscheen van zijn hand De bronnen van het vaderland, over taal, literatuur en de afbakening van Nederland in de periode 1806 - 1890.


Recensies

NRC Handelsblad, 18 mei 2007 
 
Tranen om Primo Levi
Ger Groot 
 
De hele westerse literatuurgeschiedenis in acht uur samenvatten lijkt onmogelijk en toch weet Joep Leerssen, hoogleraar Moderne Europese Letterkunde aan de Universiteit van Amsterdam, dat in deze cd-box meeslepend te doen. Daarvoor moet hij met zevenmijlslaarzen door de geschiedenis: vanaf Homerus tot Primo Levi - zo\'n 3.000 jaar.
 
Het voordeel van zo\'n tempo is dat zich voor de luisteraar (in auto of de trein) scherpe lijnen aftekenen, waarop hij zich duidelijk kan oriÃ?Â«nteren. Af en toe houdt Leerssen halt om een auteur, genre of werk meer detailleerd te bespreken, vanwege de betekenis of exemplarische karakter voor de betreffende periode.
 
De hoofdpersoon in Leerssens geschiedenis is de Held. In de Homerische geschriften, Keltische sagen of de Indiaase Mahabharata is dat nog de ruwe bonk die op avontuur uitgaat en zich bewijst met zijn ponteneur. In de christelijke ridderromans raakt hij beschaafd, wordt ?vrouwelijker\' - aldus Leerssen - en het classicisme en de Verlichting leren hem een held te worden van ideeÃ?Â«n. De Romantiek ontdekt het gemoed als held en het realisme zoekt het voor diens avonturen in de alledaagsheid. Tenslotte maakt het modernisme de lezer tot held van de literatuur. Op hem komt het voortaan aan om in de verwarrende tekst die de schrijver hem voorzet zijn eigen weg te vinden.
 
Zo schematisch als dat klinkt, zo fascinerend weet Leerssen dit verhaal te illustreren met passende citaten en voorbeelden: uit de klassieke literatuur maar ook uit de science fiction, kinderliteratuur, muziek of soap opera. Onwillekeurig verbreedt zijn college zich daarmee tot een heel cultuurhistorisch panorama.
 
Hoe langer Leerssen vertelt, hoe pakkender zijn verhaal wordt. Even elegant als ontspannen trekt hij onverwachte lijnen van de literaire naar de politieke geschiedenis, schetst hij in een paar woorden het klimaat van een hele eeuw of weet hij in een raak gekozen citaat juist uit de kleinste woorden de grootste betekenis te halen. Onwillekeurig neem je je onderweg voor om na thuiskomst al die werken ook stuk voor stuk zÃ?Â©lf te gaan lezen: waarschijnlijk het hoogste wat een college Literatuurgeschiedenis bereiken kan.
 
Helemaal zonder risico zijn deze cd\'s niet. Want in de korte passages die Leerssen voorleest komt de wÃ?Â©rkelijke kracht van grote literatuur pas tot uitdrukking. Wurgend mooi eindigt hij zijn college met de slotpassage uit Primo Levi\'s Het periodiek systeem. Aangrijpender nog is het einde van de zesde cd, over het realisme, dat besluit met de laatste bladzijden uit Louis Paul Boons Kapellekensbaan. Beide keren sprongen mij de tranen in de ogen - en zoiets kan je op de snelweg beter niet overkomen.