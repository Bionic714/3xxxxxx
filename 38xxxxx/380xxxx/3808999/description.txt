Narrator: Katarina Ewerlöf


Utsedd till Årets bästa svenska kriminalroman 2002

Uppsala, december 2001.
Vintern har slagit till med full kraft. Berit Jonsson vankar oroligt fram och tillbaka vid fönstret, spanar ut över den mörka parkeringen. Det är sent, och John borde ha varit hemma för länge sedan. Nästa morgon är en man ute och joggar och finner då en kropp i en snödriva. Polisen känner genast igen John Jonsson, Lille John kallad, f.d. problembarn och småkriminell, men på senare år en av stans främsta experter på akvariefiskar. Han har blivit torterad och mördad och kroppen är fruktansvärt illa tilltygad - polisen Ola Haver kommer att tänka på pirayor. Vem är det som avrättat Lille John på detta grymma sätt? Och vilken hemlighet var det John hade som ledde till hans död?
Johns storebror Lennart är fast besluten att hämnas sin brors död.
Han har inget att förlora och är beredd att använda vilka medel som än krävs. Parallellt med polisens utredning startar Lennart en egen jakt på mördaren.

Författare: Kjell Eriksson 
9 CD
Speltid ca 10,5 timmar
 