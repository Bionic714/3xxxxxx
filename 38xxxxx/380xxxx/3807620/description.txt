Jørgen (Søren Pilmark) arbejder på en fabrik i provinsen. Han er tillidsmand og formand for lottoklubben. En god og populær kollega og et godt menneske - faktisk bedre end de fleste, hvis han selv skal sige det. I årevis har arbejdskammeraterne spillet Lotto, og i årevis har Jørgen også lige snuppet sig en privat kupon til sin kone, Gitte (Ditte Gråbøl). En dag står han med en vinderkupon i hånden. Det er klubbens, og klubbens gevinst er på 3,6 millioner. Men hvad nu, hvis det var deres private kupon? Det KUNNE jo godt have været deres egen kupon? De ligner jo hinanden, sådan nogle Lotto-kuponer!

Peter Schrøders nye komedie er en forrygende forviklingskomedie om ægteparret Jørgen og Ditte - storspillende Søren Pilmark og Ditte Gråbøl. Kollegaerne spilles blandt andet af Thomas Bo Larsen, Nikolaj Kopernikus og Bjarne Henriksen, og filmens handling er faktisk hentet i det virkelige liv.