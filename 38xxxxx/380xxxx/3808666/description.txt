Thomas Dooley (James Belushi) och hans fyrfotade partner Jerry Lee är tillbaka för att bekämpa brott i denna nya actionfyllda komedi. Dooley har bara några timmar kvar till den efterlängtade pensionen när han råkar hamna mitt i ett väpnat rån hos ett dataföretag. Plötsligt är han misstänkt för brottet och hans pension dras in tills de riktiga bovarna fångats! Nu måste Dooley och Jerry Lee bli detektiver och hitta tjuvarna. Det blir ett spännande fall fyllt av stulna mikrochips, inkräktare och farliga skönheter.