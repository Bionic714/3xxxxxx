För att fly undan sina kungliga förpliktelser utger sig den danske kronprinsen Edward för att vara en utbytesstudent, vilket leder till att han träffar den vackra och ambitiösa Paige på ett universitet i Wisconsin. De blir blixtförälskade i varandra, men när de avslöjas av den sensationslystna skvallerpressen hinner verkligheten i kapp Paige. Hon måste välja mellan kärleken till prinsen på den vita springaren och sina egna livsdrömmar och ambitioner. Är det ett för stort steg för en vanlig amerikansk flicka att flytta till det lilla kungadömet Danmark, gå i prinsesskola och för alltid leva i ljusskenet från paparazzifotografernas kamerablixtar? En synnerligen aktuell historia om vilka förpliktelser som följer om man väljer "prinsen och halva kungariket" och om vilken dramatisk förändring det innebär att plötsligt befinna sig i den glamorösa och mytomspunna kungliga världen. Vackra Julia Stiles (Mona Lisa leende, Save the Last Dance) beskrivs som den mest talangfulla skådespelerskan i en ny generationen av Hollywoodstjärnor, en beskrivning hon lever upp till med råge i rollen som Paige, som måste ta ställning till om hon vill bli Danmarks kronprinsessa... 