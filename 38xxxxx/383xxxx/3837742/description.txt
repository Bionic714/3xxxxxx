A MIGHTY HEART

Orig. titel:
A Mighty Heart

Genre:
Drama

Regi:
Michael Winterbottom

I rollerna:
Angelina Jolie
Dan Futterman
Demetri Goritsas
Jillian Armenante

Biopremiär:
26 oktober 2007



FILMINFO/RECENSION 11 september-attackerna var onekligen en händelse som skakade om världen, och fick många efterskalv som varar än idag. ?A Mighty Heart? berättar om en av de många 9/11-relaterade hemskheterna. Den olyckligt sanna historien om mordet på journalisten Daniel Pearl, som blev kidnappad i Pakistan i samband med en intervju, och senare dödsförklarad efter en videofilm som visar hans halshuggning.

Efter filmer som ?Road to Guantanamo? och ?In This World? känns ingen annan regissör mer lämpad för projektet än Michael Winterbottom. Precis som i hans andra filmer är den svettiga dokumentära känslan hans signum, och den sätter även fet prägel på ?A Mighty Heart?.

I huvudrollen ser vi Angelina Jolie som Daniel Pearls höggravida fru Marianne. Efter att Daniel blir kidnappad följer vi nästan huvudsakligen bara Marianne, och vi får följa med henne runt varje hörn. Fram till Daniel Pearls död får vi även i viss mån följa jakten på kidnapparna, scener som nästan kunde vara hämtade ur valfri Michael Mann-film.