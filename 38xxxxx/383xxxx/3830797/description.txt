Effter en nära-döden-upplevelse under en drunkningsolycka vaknar tonårige Viktor upp på sjukhuset med en märklig 
förmåga ? han kan se och tala med de döda. Den nyss mördade Anna, den vackraste flicka han någonsin sett, är en 
av dem. Hon ber förtvivlat Viktor om hjälp. Himlens lagar kräver att den som berövats livet ska avlämna en rapport 
som namnger gärningsmannen. Den nyförälskade Viktor drabbas av en plågsam insikt. Lyckas han med sitt uppdrag 
förlorar han Anna för alltid. Och misslyckas han, är hon för all evighet fördömd. De har bara en vecka på sig, och 
den demoniske mördaren har redan valt ut sitt nästa offer. Men snart framgår det dessutom att betydligt större 
saker står på spel, och utan att förstå varför får Viktor an avgörande roll i himlens och helvetets krig över 
människans själ. Rapport till Himlen liknade ingenting annat när den sändes på SVT på mitten av 90-talet. 
Ulf Malmros skapade en tidlös, kitchig småstadsidyll för sin skräckbetonade melodram om ungdom, kärlek och död. 
Johan Widerberg spelar Viktor och Lina Englund hans älskade Anna. Kjell Bergqvist gör ett oförglömligt porträtt 
av den godhjärtade prästen Allan och i rollen som den ondskefulle mördaren briljerar Stellan Skarsgård. 

4 delar