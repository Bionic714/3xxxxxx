Den överenergiske och ständigt studsande Tiger blir övertygad om att han inte kan vara den ende i sitt slag, och börjar sökandet efter sin randiga familj. Trots att Tiger har underbara vänner och unge Ru som kompis när det gäller att studsa omkring, börjar han grubbla på om det inte kan finnas andra tigrar någonstans därute. Detta leder den alltid lika sprudlande Tiger på en fantastisk resa genom Sjumilaskogen på jakt efter ?det största och mest gigantiska? familjeträdet inom synhåll. När hans sökande visar sig vara fruktlöst försöker Tigers vänner muntra upp honom genom att klä ut sig till hans släktingar i hemgjorda tigerkostymer. Men detta fördjupar bara Tigers längtan efter sina sällsynta släktingar och envist studsar han ut i en kall vinterstorm för att söka efter dem.