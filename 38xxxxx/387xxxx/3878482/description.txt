Genre: Mysterie & Suspense  
Acteurs: Emily Blunt  
Releasedatum: 25-09-2007 
Speelduur: 87 minuten 

[img]http://www.filmclub.nl/images/thumbnails/2987_tn_Wind%20Chill.jpg[/img]

Tijdens de kerstvakantie rijden twee studenten samen naar Delaware om ieder op hun eigen manier de feestdagen door te brengen. Onderweg wordt de dreiging van zware sneeuwval steeds groter en de jongen besluit in plaats van de snelweg een kortere weg te nemen. Dit tot groot ongenoegen van zijn vanaf het begin al bitchy bijrijdster. Het stukje op de besneeuwde secundaire weg zou maar kort moeten duren, maar halverwege raken ze door toedoen van een andere automobilist van de weg en zitten ze muurvast in de sneeuw. In eerste instantie wordt er even flink ruzie gemaakt, want dit is alleen maar gebeurt omdat hij zo eigenwijs was deze kortere route te nemen. Als de ernst van de situatie tot beide doordringt slaat de ruzie om in angst. De komende nacht is een gevoelstemperatuur van -35 voorspeld en als blijkt dat de benzinetank lekt, zitten ze binnen de kortste tijd zonder verwarming en zonder licht. Eten is er ook al niet, want bij het inruimen van de overvolle kofferbak heeft zij de tas met boodschappen op het parkeerterrein achtergelaten. Gedurende de lange nacht die volgt zijn de twee noodgedwongen op elkaar aangewezen en al pratende ontdekt het meisje dat haar chauffeur helemaal niet naar Delaware hoeft, maar deze rit speciaal voor haar maakt. Dat geeft haar een creepy gevoel, maar dat is nog niets vergeleken bij het gevoel dat ze krijgt als er om de auto heen mysterieuze mensen opduiken.

Hoofdrolspeelster Emily Blunt herkennen we als de ambitieuze maar incompetente assistente van Meryl Streep in ?The Devil Wears Prada?. Dit keer laat ze een heel andere kant van haar acteertalent zien, want ?Wind Chill? is niet de doorsnee chiller-thriller en zeker geen horrorfilm. Je kunt het wellicht het beste omschrijven als een Stephen King-achtig verhaal. Veel van dat verhaal is besteed aan het uitdiepen van de personages en met goed acteerwerk weet de film de aandacht goed vast te houden.