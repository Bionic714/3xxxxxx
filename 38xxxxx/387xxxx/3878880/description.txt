Flickan med majblommorna: 

Ny, mycket spännande roman av Karin Wahlberg om ett brutalt mord och ett spårlöst försvinnande.

Ett osedvanligt brutalt överfall har ägt rum i en tvättstuga. Offret är en gammal dam och när hon efter ett par dagar avlider får brottsrubriceringen ändras från misshandel till mord. Spekulationerna tar genast fart: Är en galen tvättstugemördare lös? Var det en slump att just Doris Västlund blev mördarens första offer eller fanns det dolda sidor i hennes till synes ordinära bakgrund? Eller har mordet något med de infekterade konflikterna i hyreshuset att göra?

Utredningen leds av Louise Jasinski som vikarierar för den föräldraledige Claes Claesson. Polisen famlar länge i mörkret. Kan möjligen den lilla flickan som sålt majblommor i trapphuset under mordkvällen ha sett något? Att hon döljer något är tydligt, men vad?

Men så gör Claes Claesson ett blodigt fynd, och en förtvivlad mamma anmäler sin dotter försvunnen ? 
