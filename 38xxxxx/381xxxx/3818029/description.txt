Javier Cercas: Salamis' Soldater (DK)

I de sidste dage af den spanske borgerkrig, mens resterne af den republikanske hær trækker sig ud af Spanien mod nord, bliver 50 prominente nationalist fanger bragt ud i en skov for at blive skudt. Blandt dem er Rafael Sánchez Mazas - forfatter, fascist og grundlægger af den spanske Falange (en fascistisk organisation).

Idet maskingeværerne begynder at skyde på fangerne, griber Sánchez Mazas chancen og flygter ind i skoven. Da hans skjulested bliver opdaget af en republikansk soldat, går han døden i møde for anden gang den dag. Men den ukendte soldat ser ham i øjnene, drejer om og går væk. Den falangistiske forfatter bliver en national helt og minister i Francos første regering, mens soldaten forsvinder i historien.

Da Javier Cercas undersøger sagen for at rekonstruere, hvad der reelt skete, indser han at historiens helt slet ikke er Sánchez Mazas, men soldaten der vælger ikke at skyde ham. Hvem var han? Hvorfor sparede han Mazas' liv? Er han måske stadig i live?

I denne elegant konstruerede roman, fortalt med melankolsk humor, har Javier Cercas skrevet et originalt litterært værk - en sand beretning som på en og samme tid er en undersøgelse af historiske fakta, et essay om heroisme og et stærkt udtryk for fiktionens styrke.


"... et mesterværk." Information

"Javier Cercas' bog er stærk, begavet, medrivende, melankolsk og humoristisk" Politiken

"Suveræn livsytring" Weekendavisen



Kilde: http://sohn.dk/javier_cercas/salamis_soldater

