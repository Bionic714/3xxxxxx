Efter att ha blivit felaktigt anklagad för droginnehav, relegeras Matt Buckner från Harvard. Han åker då till London för att bo hos sin syster och här introduceras han för engelsk fotboll. Det blir Matts möte med en värld av skoningslöst fotbollsvåld och brutal huliganism. Matt är djupt skakad. Men så upptäcker han lojaliteten, vänskapen, gemenskapen och äran och det går upp för honom vad det innebär att ha vänner som sluter upp vid ens sida. Det dröjer inte länge förrän han är redo att förena sina krafter med de övriga medlemmarna i huligangänget "Green Street Elite" inför årtiondets match mellan ärkerivalerna från Millwall och West Ham. Gör dig redo för en brutal filmupplevelse från fotbollsvåldets värld! Filmen har redan vunnit åtskilliga priser och den kvinnliga regissören och tidigare världsmästaren i kickboxning och karate, Lexi Alexander, har dragit stora växlar på sitt förflutna som hängiven medlem av Mannheim City Boys huligansektion! Elijah Wood (Sagan om ringen trilogin) spelar den oerfarne Matt som får sin inträdesbiljett till huliganfanatismen av britten Charlie Hunnam (Cold Mountain) i en film som känns lika äkta och autentisk som en knytnäve rakt i ansiktet! 

FilmFix.se - Din filmsida på internet.