Denemarken / Mexico / Zweden
Drama / Thriller
95 minuten

geregisseerd door Ã…sa Faringer en Ulf Hultberg
met Michael Nyqvist, Kate del Castillo en Lumi Cavazos

1973, Harald Edelstam is de Zweedse ambassadeur in Chili wanneer Pinochet zijn bloedige staatsgreep pleegt. Edelstam, die in de Tweede Wereldoorlog Noorse verzetsstrijders redde, komt direct in actie. Terwijl militairen alom aanwezig zijn en er bittere straatgevechten worden gevoerd, weet hij honderden mensen veilig de ambassade binnen te smokkelen. Maar dan dient zich een nog grotere uitdaging aan. Om de liefde van zijn leven te behouden, moet hij de demonen in zichzelf verslaan en strijd leveren met het leger van Pinochet.