Lena Nevander Friström - Men hallå! Vad väntar du på - livet är bara nu!

Baksidestext:

Lever du det liv du vill leva? Eller skjuter du upp det där du vill göra till senare? Arbetar du för mycket och har svårt att säga nej? Har du hög 'sjuknärvaro' eller är du rent av 'inbillningsfrisk'?

Men hallå, livet är bara nu! Hela vårt välbefinnande vilar på fyra grundstenar: sömn, mat, motion och relationer. Balans i livet mellan familj, arbete och fritid är en nödvändighet och måste finnas hela tiden, inte bara under en semestervecka, menar Lena Nevander Friström. På sitt engagerande, drabbande och humoristiska sätt berättar hon om vad som händer med oss när vi arbetar i för högt tempo under för lång tid. Självinsikt och förmåga att tänka framåt är viktigast för den som vill förändra balansen i tillvaron.

Lena Nevander Friström är leg. psykoterapeut och författare men också en av våra mest uppskattade och anlitade föreläsare. Hon arbetar med ledarskapsutveckling inom näringslivet och har ofta medverkat i teveprogrammet Fråga doktorn och tidigare även i Toppform. Hon har också en återkommande spalt i tidningen Leva.
 
http://www.ljudboken.se/generated/article_1251_0_0_0.asp?extra=&nocache=2007%2D01%2D06+21%3A22%3A46

Sammanställd av Epoz i 64mp3.