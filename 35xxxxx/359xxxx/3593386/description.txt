Rai Rai!
-Dokumenttielokuva Kotiteollisuus yhtyeestä.

Rai Rai! on dokumenttielokuva miehisestä rakkaudesta ja suomalaisen rockunelman todellisuudesta.

Suosionsa huipulla rimpuileva Kotiteollisuus-orkesteri kiertää Suomea nauraen ja itkien vedet silmissä itselleen ja yleisölleen. Viriilin poikahuumorin ja alkukantaisen koheltamisen lomassa muusikot Hynynen, Hongisto ja Sinkkonen tuskailevat nyrjähtänyttä suhdettaan julkisuuteen, rocktähteyteen ja omaan persoonaansa.

Rai Rai! on kertomus suomalaisuudesta, kesäyön vimmasta, katumuksesta, krapulasta ja hurmahenkisestä hulluudesta.