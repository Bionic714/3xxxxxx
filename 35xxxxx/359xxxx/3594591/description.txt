Silverapan 
  
  
Författare: Gunila Ambjörnsson 

Beskrivning: 

Kalle är sjutton år och går på det tekniska programmet på gymnasiet. Han är rejält skoltrött och ser fram emot den praktik han ska göra på sin pappas jobb: Stadsteatern.
Redan första dagen på teatern träffar han henne, den mystiska M, i hissen på väg ner till Stora scenen. Hon fortsätter att dyka upp till och från, alltid i hissar, när han minst anar det. Han dras till henne men vem är hon, och varför gömmer hon sig uppe på tågvinden?
Mystiken och intrigerna på teatern tätnar då någon försöker skada huvudrollsinnehavaren i den stora pjäsen som just ska ha premiär. Allt pekar mot Kalles pappa men Kalle vet vem som är den verkliga ägaren till gärningsmannens vapen: en silverapa. Ska han avslöja henne för att rädda sin pappa? Pappan som så gruvligt har svikit honom...

En tät och välskriven spänningsroman med många bottnar av Gunila Ambjörnsson. Parallella historier i tid och rum och mästerligt gåtfulla stämningar vävs samman med en ung pojkes sorg över en pappa som sviker.

Gunila Ambjörnsson har tidigare utkommit med följande böcker på Bonnier Carlsen:
Spindelvävsridån(1990), Huset Silvercronas gåta (1992), Vilse i tiden (1998), Trädet och tiden (1999), Tidens fånge (2000), Äventyrerskor (2001) och Tigerhjärta (2003). 

Läsarålder: 12-15 år
 

 
