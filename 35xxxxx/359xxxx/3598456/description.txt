Heather Mills McCartney har upplevt mycket under sitt liv. Med en brutal far som misshandlade sina barn och en mor som övergav familjen då Heather var nio år gammal tvingades hon att växa upp fort. Hon tvingas stjäla för att hålla familjen med mat, och rymmer till slut hemifrån. Efter en tid som medlem i ett resande tivoli blir hon hemlös och bor under broarna i London innan hon slutligen påbörjar sin bana som modell. 
Heather Mills McCartney hade just börjat sin modellkarriär när hon efter en trafikolycka förlorar sitt ena ben.
Olyckan kunde ha varit slutet för hennes framtidsdrömmar, men hon låter inte den begränsa sin värld. Efter en plågsam tid på sjukhuset forsätter hon att arbeta som modell, men börjar också engagera sig för att bekämpa de landminor som varje år lemlästar tusentals människor, och är numera en omtalad aktivist i kampen mot landminor.
Hon organiserar en konvoj med proteser till krigets offer i Kroatien och under välgörenhetsarbetet träffar hon ex-Beatlen Paul McCartney som hon gifter sig med. 
Från den absoluta botten - via en fruktansvärd olycka som för alltid förändrar hennes liv - till ett liv i strålkastarljuset: på många sätt är berättelsen om Heathers liv som en modern Askungesaga...
