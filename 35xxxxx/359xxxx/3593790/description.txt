HANDLING: En dag återvänder mc-killen Cary Ford till sin hemstad Los Angeles. Men mötet med flickvännen Shane blir inte lika hjärtligt som han hade hoppats på. Shane har under Fords frånvaro blivit hårt ansatt av FBI, som påstår sig ha bevis för att Ford gömt narkotika för flera miljoner. Nu vågar hon inte lita på sin pojkvän trots att han bedyrar sin oskuld. Det försvunna knarket tillhör Henry, ledare för ett kriminellt mc-gäng, som hotar att döda Ford om han inte avslöjar var knarket finns. När Ford dessutom blir anklagad för mordet på en av medlemmarna av det fruktade motorcykelgänget Reapers, måste han lägga in högsta växeln för att rädda sitt skinn, rentvå sitt namn och dessutom vinna Shane tillbaka. Jagad av två mc-gäng och ett dussintal poliser ger han sig ut på en vansinnesfärd genom den kaliforniska ödemarken...