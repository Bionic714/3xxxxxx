Jag bor i Finistère för att jag har flyttat hit. Det är ingen slump, det finns ingen slump för en erfaren kvinna. På samma sätt som det finns en partner för varje människa, finns det en plats. Det gäller bara att hitta sin bland de miljarder som tillhör någon annan. Det gäller att vara vaken, det gäller att välja. Min plats ligger där jorden tar slut i Europa ? fin des terres ? Finistère.

Bodil Malmsten berättar här med sin sedvanliga träffsäkra humor och insikt om livet i stort om hur det är att våga bryta upp, att odla sin trädgård och hitta andrum. Bodil Malmsten har återigen bevisat att hon är en av våra främsta författare.

"... vacker är Bodil Malmstens bok om trädgården i Finistère, vacker på det sätt som naturen själv är vacker. /.../ Minsann har hon skrivit glädjen!"
Upsala Nya Tidning

"En fullständig lovsång till frihet och oberoende."
Svenska Dagbladet

"Hon väcker liv i drömmar man inte ens visste att man bar på."
Hallands Nyheter

"Bodil Malmstens bok är rolig, tankeväckande, ömsint, ilsken och skriven på smidig vacker svenska. Köp den..."
Amelia
"Rekommenderas starkt."
Expressen