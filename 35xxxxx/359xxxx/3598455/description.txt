En ung ryska ligger misshandlad och inlåst i en norrländsk bastu. I en annan bastu sammanträder de lokala pamparna, kommunalrådet, polischefen och tidningsredaktören. På deras agenda står att tiga ihjäl debatten kring människohandel och prostitution och annat feministiskt tjafs. De är fega, giriga och manschauvinistiska, beredda att hålla varandra om ryggen i alla lägen ? så länge de inte själva tar några risker förstås.

Till kommunen kommer så två unga poliser från Stockholm, den effektiva men sorgsna Hedvig och den coole och godhjärtade Rafael, med uppdrag att reda ut mörkningen av sexhandeln med ryska kvinnor och barn. Den kvinnliga polisen och polisen med invandrarbakgrund, de som själva kallar sig kårens "alibin", men framför allt är kodade som de moderna, öppna storstadsmänniskorna står för en medkännande människosyn och starkt rättspatos i motsatts till de sexistiska, korrupta och bonniga norrlänningarna.
