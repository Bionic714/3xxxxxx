Välkommen till familjen Corleone. Efter ett liv som småtjuv har du blivit accepterad av Amerikas mest omtalade kriminella organisation. Nu är det upp till dig att utföra familjens order, förtjäna dess respekt och göra karriär inom New Yorks organiserade brottslighet. Spela dina kort rätt och du kommer till slut att den mäktigaste av alla... Don.

Det här är en historia om familj, respekt och lojalitet. Gudfadern-boken av Mario Puzo och Paramount Pictures film ligger som grund för det kommande spelet där du blir medlem av Corleone-familjen. Genom att visa dig lojal och lyda order klättrar du inom den kriminella hierarkin med mål att bli Don. Spelet utspelar sig i New York mellan 1945 - 1955 och du blir en del av filmvärldens kanske största mästerverk. Du skapar dig själv i spelet och väljer den väg du finner lämpligast för att nå den kriminella toppen.

Spelet är ett icke-linjärt actionäventyr som erbjuder massor av möjligheter att lösa familjens problem. Använd brutalt våld, skicklig diplomati eller lite av båda ingredienserna. Utför allt från bankrån till utpressning för att tränga djupt in i gangstervärlden där skrämseltaktik och förmågan att övertala folk är dina största tillgångar på din väg mot toppen. Som spelare kommer du att använda lojalitet och fruktan som vapen när du interagerar med karaktärer i spelets värld. Alla beslut kommer att få konsekvenser, direkt eller långt senare i spelet, precis som i den riktiga maffiavärlden.

Paramount Pictures film Gudfadern hade några av dåtidens största filmstjärnor med i ensemblen. Alla figurer i spelet bygger på de verkliga karaktärerna och flera skådespelare har "lånat" ut sina röster. Bland annat hör man Marlon Brando som Don Vito Corleone, James Caan som Sonny Corleone och Robert Duvall som consigliore Tom Hagen.

Nyckelfakta Gudfaderns värld Upplev ett årtionde i New York mellan 1945 - 1955

Klassiska filmögonblick Ett ickelinjärt actionäventyr med uppdrag direkt från filmen

Bli en Don Skapa din egen gangster och gå in i den organiserade brottslighetens värld

Respekt och konsekvenser Utför dina order och få omgivningen att frukta och respektera dig. Alla beslut du tar får en konsekvens...förr eller senare

Välj strategi Din karaktär kommer att interagera med andra karaktärer i världen. Din strategi bestämmer hur du spelar spelet, våldsam och skrämmande eller diplomatisk och slug. Hur du än gör kommer de andra karaktärerna i spelet komma ihåg dina handlingar... länge...
