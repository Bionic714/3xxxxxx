Genre: Pop (Swedish)


Jakob Hellman
...och stora havet (1989)

Skivan utsågs 2003, av Nöjesguidens läsare, till "Den bästa svenska skivan någonsin". När Aftonbladet 2001 listade århundradets femtio bästa svenska artister, kom Jakob på 21:a plats.


Jakob Hellman släppte "...och stora havet" 1989, tokhajpades, använde grammisar som grytunderlägg, fick prestationsångest, försvann från scenerna, blev skygg, kom tillbaka, blev ännu skyggare, vägrade ge intervjuer, tog jobb som bagare, läste småkurser på universitet och där nånstans befinner vi oss idag.

Det blev bara en skiva.

Men vilken jävla skiva.

Från inledande "Tårarna" till extraspåren, med den fabulösa tolkningen av Taubes "Tango i Nizza", är detta popmusik större än livet självt; där refränger, melodier och texter stöpts i tårar, formats av timmar då ensamheten bränner hål i en och skrivits under en sorts vidunderlig dödslängtan light.

Man kan invända mot allt det här. Man kan säga att allt Hellman gjort är banala kärleksförklaringar som de har gjorts i alla tider. Man kan säga att det inte handlar om tillräckligt viktiga saker. Man kan säga att det enda Jakob Hellman handlar om är att tråna efter en flicka man inte kan få och sen ta skiten.

Ja, det är vad det handlar om. Det är vad det alltid har handlat om. 


Alla de som 1989 köpte debutskivan "...och stora havet" får äntligen höra sångerna igen medan den yngre publiken får göra det för första gången. Förväntningar, förhoppningar och nyfikenhet. Alla undrar hur Jakob Hellman låter 2006. Om rösten är densamma, om inspelningarna kan få liv igen. Tårarna. Vintern dör. Och Vackert väder, med raderna "har du fått andra himlar i ögonen, när du får mig vart du vill med de vanliga blå", låter precis så mycket i går och i dag som sig bör. Ensam med gitarren gör Jakob Hellman nytt av det gamla. Till och med av den ständiga Hellman-associationen Vara vänner. Ber om ursäkt I givna Hon har ett sätt sjunger han 'jag skulle gärna gå och hålla och ha sönder hennes hand' och tystnar plötsligt. Ber om ursäkt för textraden, kallar den förjävlig och fortsätter med ett snett leende. Jakob Hellman spelar och leker med låtarna, sjunger som om han aldrig gjort annat (till exempel jobbat på bageri eller läst kurser på universitetet) de senaste 17 åren. Världen, i alla fall den lilla parken, är hans. Han äger den. Det handlar om hur livet ter sig för en drömmare. Själv pratar Jakob Hellman om att hitta tillbaka till lusten att spela. Några väl valda platser och tillfällen att möta publiken. När konserten är över och en längtan efter mer infinner sig är det bara att hoppas att han hittar den. Lusten att spela igen. Den stora publiken behöver i alla fall inte leta efter lusten att lyssna till Jakob Hellmans musik.


Låtar:

   1. Tårarna (3:32)
   2. Du är allt jag vill ha (3:14)
   3. Vara vänner (3:39)
   4. Vackert väder (3:44)
   5. Vintern dör (3:34)
   6. Visa mej (2:24)
   7. Hon har ett sätt (3:20)
   8. Sköra värld (3:29)
   9. Tåg (3:15)
  10. Stora havet (3:52)
  11. Glada dagar (4:27)
  12. Avundsjuk på dej (3:49)


Skivan kom ut i en remastrad version 1999, där följande låtar lagts till:

    * Som jag vill
    * Vägar hem
    * Hon väntar på mej
    * Tältet (Cornelis Vreeswijk)
    * Fritiof och Carmencita (Evert Taube)
    * Tango i Nizza (Evert Taube)
    * Tusen dagar härifrån (Perssons Pack)



Encoded with lame 3.97 -V4 --vbr-new (~170 kbit/s) and should be close to perceptual transparency.


Kids, always remember Xenu is your friend.

www.xenu.net

 
