Da Oddvar Brå brakk staven

Tramteatrets Anders Rogg, nærradio-pionér Jens Brun-Pedersen og musiker Per Kristian Indrehus leder oss gjennom 1982, året folk fortsatt kan bli spurt om. Hvor var du da Oddvar Brå brakk staven?

I tillegg til den berømte staven satte polstreik og Rubiks kube sitt preg på 1982. Rubiks kube ble lansert internasjonalt i 1980, og de to neste årene tok det helt av. I 1982 var interessen på topp her hjemme ? ?alle? hadde et eksemplar, selv om nok de færreste klarte å løse den?

På begynnelsen av 80-tallet var Tramteatret blant landets fremste frie teatergrupper. Truppen nådde et stort publikum gjennom fjernsynsserier for ungdom. Anders Rogg var et av de sentrale medlemmene.

Før 1982 var ulovlige radiosendinger det eneste alternativet til NRKs monopol. Dette året ble det åpnet for lokale fjernsyns- og radiosendinger, og konsesjonssøknadene strømmet inn. Jens Brun-Pedersen var direktør i Radio Oslo, og en av pionerene i den norske nærradioen.

I tillegg møter vi Per Kristian Indrehus, vokalist i Drama, som var pop-helter her hjemme på 80-tallet.

Om ?Tilbake til?
I ti programmer byr NRK Kultur på nostalgiske og underholdende tilbakeblikk på årene 1980 til 1989, et tiår som i stor grad var med på å forme nordmenns identitet. I hvert program møter vi tre mennesker som på ulike måter satte sitt preg på det aktuelle året.

?Tilbake til? byr på klipp fra NRKs rikholdige arkiv og også nye intervjuer, og vi er innom alt fra tv-underholdning og barne-TV, sport og musikk, til store innenrikspolitiske og internasjonale begivenheter.

Blant menneskene vi møter i serien er Jon Skolmen som kaster lys over året 1981, Helge Jordal som gjorde braksuksess med spillefilmen ?Orions belte? i 1985 og Erik Solheim som i 1987 gjorde sin inntreden i norsk offentlighet i stram strikkegenser da han ble valgt som SV-leder.

De fem første programmene sendes før jul, mens de fem siste blir sendt på nyåret.