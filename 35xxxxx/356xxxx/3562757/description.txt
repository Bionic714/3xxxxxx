Detta är den riktiga, utan klipp o föredrag etc. Stockholmsnatt är kultfilmen från 1986 som skildrar den 17-årige Paolo Robertos liv som värsting och slagskämpe. Den handlar om ungdomsvåld, rivaliserande gäng och grupptryck, men också om familjerelationer och kärlek. Storyn bygger på Paolos egna erfarenheter från gatan, verkliga händelser som han själv upplevt och varit med om.

Ungdomsfilmen Stockholmsnatt blev direkt en stor publiksuccé över hela landet och sågs av närmare 800.000 ungdomar i samband med "Tänk ett slag"-turnén 1987. Filmen blev en av 80-talets mest omdiskuterade filmer. Medan ungdomar älskade filmen, fanns det i vuxenvärlden de som tyckte att filmen borde förbjudas pga de våldsamma och realistiska slagsmålsscenerna. Stockholmsnatt var den första svenska filmen som visade upp det nya råa ungdomsvåldet, hiphop, breakdance och graffiti.