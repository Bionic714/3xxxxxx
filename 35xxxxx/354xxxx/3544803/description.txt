Daniel är tio år när han finner romanen Vindens skugga. Han blir fullkomligt besatt av boken och dess mystiske författare, den bortglömde Julián Carax. Sökandet efter svaren på gåtorna som omger boken kommer att prägla Daniels liv för all framtid. Varför har någon ansträngt sig så för att sopa igen alla spår efter Julián Carax? Varför bevakar den sadistiske kommissarien Fumero varje steg Daniel tar? Varför börjar Daniels liv alltmer påminna om Julián Carax? Läsaren får ta del av en totalt uppslukande berättelse, lika gäckande gåtfull, romantisk, mystisk och lockande som det labyrintiska gatunätet i Barcelonas gamla stad.


"Sida för sida lät jag mig svepas med och trollbindas av berättelsen och dess värld, ända tills gryningen smekte fönstren i mitt rum med sin andedräkt och mina trötta ögon gled fram över bokens sista sida."



