Bland höstlöven i parken vid Akerselva hittas en mördad knarklangare. Han är känd hos Oslopolisen sedan länge och hans död väcker ingen större uppmärksamhet. Större uppmärksamhet får mordet på en skum advokat som några dagar senare hittas med ett kulhål i pannan. Kriminalinspektör Hanne Wilhelmsen och polisintendent Håkon Sand vid polisen i Oslo anar ett samband mellan de båda morden. När de tar upp den dramatiska jakten på den okände mördaren träffar de överraskande på en hittills okänd narkotikamaffia vars kallhamrade hantlangare inte värjer sig för något när de gäller att sopa igen spåren efter sig ? spår som via polishuset leder rakt upp i regeringskretsar. Anne Holt har varit verksam som polis, nyhetsjournalist och advokat, och var även under en kort tid Norges justitieminister. Hennes kriminalromaner har haft stora framgångar och har givit henne en plats som en av de främsta kriminalförfattarna i Skandinavien.