---------------------------------------------------------------------
PIRATFEST BISPEVEJ 2 D.11/11-23:00.
Denne cd indeholder tracks fra forskellige kunstnere der har givet os deres tracks, så vi kunne lave denne cd, der blev brændt og uddelt i 300 eksemplarertil PIRATFEST
Tracklist:
01 - MC Boltsaks & MC Låsepistol (LOSTBOYS) - FÆBAS
02 - Aldrig Voxen Feat. Frk. Punch - Ulovlig Indtrængning
03 - Beatsters - La Lebra
04 - DigiTAAL Project - UngDHAMAhuset
05 - Firehouse - Spark Op Ballade
06 - Sort Stue - Ler af Fare
07 - Pato - Bad Situation (JSL Remix)
08 - Teppop - Cowboy Trance
09 - La2er  - 12/08/06 Klokken 23:59
10 - Contradiction Band - 20 Children
11 - Karsten Pflum - sgdpelyl
12 - DXD_R - HAI
13 - Jens Fokking - Kabul Showtime
14 - Dj Spændende - Maria Hii Maria Huu
15 - Kid Kishore - Britnii Spærs

Brænd denne cd til alle du kender og Tjek www.myspace.com/piratfest.
-----------------------------------------------------------------------
12. Nov. 2006 kl. 04.20

Pressemeddelelse

Piratfest

I nat blev der holdt \"piratfest\" på Bispevej i Københavns Nordvest kvarter.
Planen var at holde en sjov fest i en bygning, der alligevel ikke bliver
brugt. Alt gik planmæssigt og omkring 600 festglade mennesker dukkede op og
dansede i den lukkede autoforhandler. Festen blev arrangeret ud fra en
kærlighed til byens mange uopdagede oaser. Vi ville gerne vise, hvordan man
kan omdanne kedelige områder i byen til rammer for eventyr og gode
oplevelser. Og vi havde gjort en aktiv indsats for at undgå at genere
naboerne og minimere den hærværk, der uafværgeligt følger med, når mange
mennesker er samlet er sted hvor der er alkohol. Det blev gjort med
runddelte løbesedler, skrift på væggene og mundtlige opfordringer. Vi ønsker
at vise et alternativ til byens kommercielle natteliv i en tid hvor de få
fristeder København rummer, er stærkt trængte, lukningstruede eller
normaliserede. Vi synes København mangler plads til eventyrlige fester, hvor
rammerne er videre end i det etablerede samfund; hvor der ikke er politi
eller dørmænd til at holde øje med folk, men hvor man blot passer på
hinanden.

Desværre fulgte politiet ikke vores opfordring til at lade festen være i
fred indtil vores aftalte sluttidspunkt kl. 4.30. De dukkede op ca. kl.
01.10 og insisterede på at festen blev utidigt afbrudt. Kl. ca. 01.15
nægtede politiet alle festdeltagere i at forlade området. De blokerede for
al udgang i mindst 20 minutter. Her efter forhindrede de folk i at komme ind
til festen. De mange skuffede og forvirrede festdeltagere blev groft
chikaneret og mere og mere urolige. Fra anlægget opfordrede vi talrige gange
folk til at forholde sig fredeligt og ikke lade sig provokere af politiet.
Omkring kl. 02 havde politiet skubbet sig hele vejen ind til Djen og befalet
at musikken blev afbrudt, hvilket øjeblikkeligt blev efterkommet. Først
bagefter forklarede de, at grunden var, at der var mangelfulde toiletforhold
og at nødudgangene ikke var behørigt markerede. De 8 nødudgange fyldte hele
væggen i begge ender af hovedlokalerne. Folk åbnede dem med det samme og
sivede på Djens opfordring fredeligt, men skuffede og uforstående ud.
Betjentene udviste ingen forståelse for arrangementets natur. De gennede
folk ud på en aggressiv måde uden hensyntagen til den tid det rent logistisk
tager at få 600 mennesker ud af et lokale og væk fra en fest. Denne
unødvendige fremfærd forsagede tumult, og politiet brugte med det samme vold
i form af knippelslag, korporlig skubben på grupper af mennesker og
konsekvent hårdhændet behandling af folk i alle aldre.

Vi synes det er enormt strengt. Selve festen var en udelt positiv oplevelse.
Folk dansede, kyssede, malede graffiti på den forladte bygning og morede
sig. Der var ingen vold eller andet ubehageligt, før politiet ankom. Vi har
bevist, at man sagtens kan have det sjovt uden begrænsende kommercielle
rammer og uden at skade hinanden eller andre. Politiets målbevidste
blokering for et sådant initiativ, kan vi kun se som endnu et angreb på den
bevægelse af borgere, der ønsker en by med fristeder som fx Ungdomshuset og
Christiania. Og det gør det kun sværere for os alle sammen at undgå den
ballade, der i stigende omfang er med den såkaldte ordensmagt. Vi opfordrer
til at politiet holder sig væk fra vores frie steder. Permanente som
midlertidige. Og hvis de absolut skal blande sig, kan de i det mindste
behandle folk ordentligt.


Venlig hilsen

Piratfest