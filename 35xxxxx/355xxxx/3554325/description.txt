Handlingen kretsar kring den nyinflyttade 10-åringen Lucas som inte riktigt kommit till ro i det nya kvarteret, då han är en sån där kille som verkar vara född till att bli ryckt i kalsingarna och detta utnyttjar kvarterets värsting. Lucas blir sen ett stående exempel på Chan-wook Parks favorittema, hur våld föder våld. Han tar ut sina aggressioner på de stackars myrorna som byggt bo i familjens gräsmatta genom att dränka deras hål med hjälp av trädgårdsslangen, sparka söder deras praktbygge samt försöka trampa ihjäl de små flitiga stackarna. När det mesta av denna terror visas på ett läckert sätt från de små krypens synvinkel bland enorma grässtrån framstår Lucas, av myrorna kallad för Förgöraren, som ett hiskeligt monster. Men tack vare trollkarlen Zoc, myrstackens svar på Mirakulix, lyckas myrorna slå tillbaka mot denna samvetslösa mördare. Zoc har nämligen blandat till en trolldryck som krymper Lucas till en myras storlek och kan då med lätthet föras ner i tunnlarna till en rättegång för brott mot myrkolonin. De flesta föreslår att man äter upp honom men myrornas drottning lugnar massorna och dömer istället Lucas till att, under ledning av den vänlige Hova, lära sig det hårda livet som myra för att på så sätt sona för sina brott. När stacken sen hotas av det värsta hotet de kan föreställa sig, en sadistisk skadedjursbekämpare, måste Lucas lära sig samarbeta med myrorna och på så sätt övervinna fienden och återfå sin frihet.

--->www.