Slå Først Frede:


Ombord på Rødbyfærgen træffer vi den vitale, altid veloplagte Frede Hansen (Morten Grunwald). Han er i festlig selskab på vej hjem til Odense, efter en tur sydpå. han er agent - i spøg og skæmt. Hans attache taske er fuld af nye spøgefulde påhit. Imidlertid befinder der sig en taske magen til Frede\'s ombord, dens ejermand er hemmelig agent. Den hemmelige agent er skarpt forfulgt af to \"Læderfrakker\", taskerne bliver forbyttet, agenten bliver ekspederet ud over rælingen, ud i det kolde Østersø. Frede går i land med den \"Hemmelige taske\", og efter mange dramatiske sammenstød og skudvekslinger mellem agenter og \"Læderfrakker\", hvorunder Frede skiftevis er fange hos det ene og det andet hold, kommer Frede til København. Meget mod sin vilie bliver han hvervet som hemmelig agent, han skal bruges som madding. Den meget dygtige og altid topperfekte agent Smidt(Ove Sprogøe), bliver sat på opgaven. Læderfrakkernes chef Dr. Pax\'s højre hånd Hr. Kolick (Poul Bundgaard) prøver gentagne gange, at få Frede likvideret, men det mislykkedes, Smidt er simpelthen for perfekt. I Sverige har man fundet ud af, at den skønne natklubsangerinde Sonja (Essy Persson) er med i banden. Frede får til opgave at likviderer den skønne, men uheldigvis har samme dame fået den samme ordre med hensyn til Frede. Frede og Smidt raserer hele natklubben, og Frede og Sonja mødes, de fatter sympati for hinanden. Chefen (Martin Hansen) beordre Kolick til, at leverer Frede levende i hovedkvarteret, en ø i den svenske skærgård.


--------------------------------------------------------------------------------

Slap Af Frede: 


Vi er i Genéve. Det naturlige sted for international topkonference. En sådan er under forberedelse og, for første gang nogen sinde, med kinesisk deltagelse. Umiddelbart efter at Dr. Ling Fu (Kristopher Kum) er ankommet til byen, kidnappes han. En smuk ung kvinde, Diane (Hanne Borchenius) iscenesætter den elegante, velorganiserede bortførelse, som naturligvis vækker enorm opsigt verden over og bringer verdensfreden i fare. Dr. Ling Fu eftersøges overalt, men han er sporløst forsvundet. Visse tegn tyder på, at han er ført til Danmark. Chefen (Asbjørn Andersen), fra det danske Secret-service er bekymret. Verdensfreden hviler på hans skuldre. Heldigvis viser det sig, at agent Smith (Ove Sprogøe) er kommet sig efter sammenbruddet, fra \"Slå først Frede\", men chefen tør ikke give ham hans \"Killer-License\" tilbage. Smith er rystet. Hans licens er hans stolthed, så han gør alt for at bevise, at han er de hemmelige agenters højeste udmærkelse værdig. Overalt i verden bliver de hemmelige agenter likvideret. Det er som om organisationen bag kidnapningen på forhånd ved, hvem der bliver sat på sagen og hver gang er der smukke kvinder involveret. Man har brug for en \"Top-hemmelig\" agent og kommer i tanker om Frede Hansen (Morten Grunwald). Han sættes ind i jagten på kineseren, som bliver transporteret rundt i en sort skabskuffert. Frede bliver afsløret og nu er han uden værdi for sagen og afskediges. Hjernen bag bortførelsen Presto (Erik Mørk) ved imidlertid ikke, at Frede er fyret, så han bliver stadig jagtet, med det formål at likvidere ham. Den vilde jagt går nu tværs over Danmark og ender på et elegant badehotel.