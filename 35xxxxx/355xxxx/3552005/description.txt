Det börjar närma sig advent och snön faller redan över det vindpinade Gotland. Fjortonåriga Fanny Jansson försvinner spårlöst en kväll på väg hem från stallet.
När kriminalkommissarie Knutas och hans kolleger vid Visbypolisen börjar utreda Fannys liv växer bilden fram av en ensam flicka med ett för stort ansvar för hemmet, en alkoholiserad mamma, en frånvarandepappa och en påtaglig avsaknad av vänner.Men någon har Fanny träffat i hemlighet.
Har hennes försvinnande något samband med det besinningslösa mordet på den avdankade fotografen Henry Dahlström i en källare ett par veckor tidigare? Anders Knutas söker intensivt efter beröringspunkter, pressad av bristen på ledtrådar men också av mediedrevet vars intresse växer för varje dag som går utan att Fanny hittas. En av journalisterna är TV-reportern Johan Berg, tillbaka på ön för att bevaka händelserna. Där återser han Emma Winarvesom han försökt glömma. 
Gotlänningarna pyntar till jul, men i ljusens skuggor vandrar en mördare. 

Mari Jungstedt är journalist och arbetar som nyhetsankare på Sveriges Television. Hon debuterade 2003 med kriminalromanen Den du inte ser som blev en stor framgång bland kritiker och läsare. Den har också sålts till flera länder, bland annat till Tyskland där den presenteras som årets kriminalroman.