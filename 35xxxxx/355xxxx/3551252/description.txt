Et bombeattentat mot en saudiarabisk prins i Jeddah mislykkes. Fire studenter fra Midtøsten planlegger et selvmordsangrep i Oslo, men en sprengladning går av ved en ulykke på Kringsjå studenthjem før de klarer å få satt aksjonen i verk.

Da Tommy Tenvold slutter i den trauste jobben i Skattedirektoratet og i stedet hopper på en toppjobb i et nystartet, internasjonalt inkassofi rma, aner han ikke at han er i ferd med å bli et off er for islamske jihadister. For i Oslo går det en saudiaraber rundt og tenker på hevn ? en hevn så spektakulær at den vil skape sjokkbølger langt utover Norges grenser. 

Dødsriket er Tom Kristensens femte thriller, og denne gangen handler det om internasjonal terrorisme. Hans tidligere bøker ? En kule, Hvitvasking, Freshwater og Profitøren ? har alle fått et stort publikum, og han hører til blant de fremste av dagens spenningsforfattere.