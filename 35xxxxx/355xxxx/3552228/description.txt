48 Kbps  inläsare: Torgny Lindgren

Elva stycken noveller från trakterna av Avabäck, Lakaberg och Kläppmyrliden. Det handlar om kärlek och svartsjuka, om sinande brunnar, trilskande stubbar, lungsoten, om Herrens nåd som ibland icket kan vinnas utan strid med knytnävarna där bakom husknuten och om kor så outsägligt granna att man kan grina när man ser dem. Från detta dystra landskap av slåttermyrar och kallkällor har Torgny Lindgren hämtat inspiration till sina underfundiga historier om människans livslånga kamp med den nyckfulla och stillatigande naturen och sin egen bottenlösa fåvitskhet. Kan du ändå förstå.  
   
Omdöme: 
   
En underbar samling noveller där även de mer brutala och sorgliga historierna berättas med en värme och en humor som man bara alltför sällan träffar på bland svenska författare. Här beskrivs med stor medkänsla människor i början av förra seklet som drar sig fram under stränga umbäranden, som saktmodigt möter dagen med arbetsredskapen i ena handen och Luthers Postilla i den andra. Det här är en bok som man myser sig igenom. Det här är absolut Torgny Lindgren.  
	