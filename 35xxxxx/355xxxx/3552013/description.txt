När kändiskocken Brede Ziegler hittas mördad på polishusets trappa befinner sig kriminalkommissarie Hanne Wilhelmsen långt därifrån. Efter livskamraten Cecilies död lämnade hon allt. Försvann spårlöst från Oslo, vännerna, arbetet...

Men nu är det något som drar henne tillbaka. När hon återvänder hem hamnar hon mitt i en mordutredning på väg att haverera. Spåren efter Brede Zieglers mördare leder åt många olika håll och under Hannes forna vapendragare Billy T:s ledning har polisen gått vilse. Nu står hoppet till Hanne. Ska hon lyckas hitta den skyldiga bland de människor som haft anledning att önska livet ur Brede Ziegler? Kan det rent av finnas två av varandra oberoende mördare bland alla dem som den samvetslöse krögaren förstört livet för?

Hanne Wilhelmsen ställs inför ett av de svåraste mordfall hon stött på under sin karriär.

Samtidigt måste hon lösa ett annat, lika stort problem:
Kan de människor hon själv svikit någonsin förlåta henne?