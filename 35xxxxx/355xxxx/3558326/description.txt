Detta är Orups första album på sex år och ändå är han ständigt aktuell. En förklaring är det lyckade samarbetet med Lena Philipsson där Orup skrev både text och musik till hennes två senaste album. En annan förklaring är att Orup är en av våra mest folkkära artister. Sedan debutalbumet "Orup", 1987, har Orup sålt över en miljon skivor fördelat på 7 studioalbum och 2 samlingar.
