Euskefeurat är ett lokalpatriotiskt vänsterriktat band från Piteå som bildades 1977. Efter att ha lagt ner bandet 1994 återuppstod de 2005. Bland medlemmarna kan nämnas Ronny Eriksson, Bengt Ruthström och Stefan Isaksson. Ytterligare medlemmar fanns med i perioder men dessa har alltid varit med i bandet.

Den 9 april 2005 återförenades Euskefeurat för en kväll och det gav mersmak så under sommaren 2005 kunde Euskefeurat höras och ses i Harads, Pajala, Skule, Burträsk och Piteå.

Euskefeurat sjunger många sånger på Pitemål, något som många menar gjort mycket för det ökade bruket av dialekten.