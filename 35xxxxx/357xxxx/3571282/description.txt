Komedi/drama från 2004 av Mark S. Waters med Lindsay Lohan, Rachel McAdams, Lacey Chabert m fl.

Redan första dagen på sin nya skola konfronteras Cady Heron med skolans tuffaste tjej, Regina George, det värsta rovdjuret av dem alla. Regina styr med järnhand enligt skolans oskrivna lagar och är man fel klädd, för tjock, för smart eller för snygg blir man ohjälpligt utfryst. Epitet som "hora", "fetto", "tönt" eller "nörd" hör till vardagen och Cady hamnar som nykomling längst ner i den sociala hierarkin. Men Cady vägrar att låta sig förnedras och bestämmer sig för att lära sig skolans sociala krigsföring. Kriget mellan Cady och Regina trappas upp ytterligare ett snäpp när Cady förälskar sig i Reginas ex-pojkvän Aaron. För i krig och kärlek är ALLT tillåtet..