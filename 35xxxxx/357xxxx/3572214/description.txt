Tilbake til 80-tallet: 1984

Breakdance og vannsenger

Can Can-vokalist Anne Grete Preus, skiskytter Eirik Kvalfoss og programleder Rita Westivik tar oss med tilbake til 1984.

Dette var året da Arne Treholt ble arrestert mistenkt for spionasje, breakdancen kom til Norge og det norske folk begynte å kjøpe vannsenger?

Det skulle gå enda noen år før Anne Grete Preus debuterte som solo-artist. I 1984 var hun vokalist i Can Can, en viktig gruppe i norsk rock i sin samtid.

Skiskytter Eirik Kvalfoss gjorde det skarpt på hele 80-tallet, og 1984 var et særdeles godt år, både for ham og den norske skisporten. Under OL i Sarajevo tok han tre medaljer: gull på 10 kilometer, sølv på stafetten og bronse på 20 kilometer.

Rita Westvik var programleder for "Lørdagssirkuset", et direktesendt talkshow med gjester og reportasjer fra inn- og utland. Slikt var ikke hverdagskost på Norges eneste tv-kanal.

30 minutter - HR 960x528 oppløsning - bitrate: ~1650 kbps		