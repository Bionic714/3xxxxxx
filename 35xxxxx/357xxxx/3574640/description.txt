Detta är en Stephen King Klassiker från 1976 som handlar om Carrie 
White som är skolans hackkyckling. Alla de andra retar henne. Som 
om det inte skulle vara nog har hon en överreligiös mamma, som snabbt 
påpekar Carries handlingar och hävdar att hon syndar. En av skolans 
personal tar tag i saken och börjar prata med Carrie och försöker 
bygga upp hennes självförtroende. Sakta men säkert börjar Carrie 
blomma ut, och när Sue övertalar sin kille att gå med Carrie på 
skolbalen (eftersom Sue har skuldkänslor för Carrie), ser det ut som 
om allt kommer att ordna sig. Men någon planerar ett elakt Practical 
Joke riktat mot den stackars flickan. Vad de inte vet är att Carrie 
har en färdighet som låter henne flytta föremål med tankarna. En sådan 
flicka bör inte retas upp.
