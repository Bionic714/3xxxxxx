Låtarna från ESC-finalen 1971.

Ja, vad skriver vi om detta? Musikaliskt sett ett intressant och starkt år. Många kvinnliga soloartister (Året innan vanns ju av irländska Dana, vilket satte sina spår.) Malta gör premiär i tävlingen och Joe Grech, som lyckas likna såväl en italiensk mafioso som Thore Skogman (!), sjunger på maltesiska. Spännande att höra ett ovanligt språk.
Monique Melsen för Luxemburg och Clodagh Rodgers för Storbritannien uppträder i hot pants och holländska Serge och Saskia sjunger en ballad med medeltida förtecken.
Detta år har vi också tidernas största timing-miss. Tunga, känslosamma ballader dominerar, men Finland ställer upp med en slagdänga à la "Jubel i busken". Norska Hanne Krogh, bara 15 år, berättar vad "Lykken er". Det är bl.a. "sill i dill" om ni inte visste det.

Min favorit? Portgisiska Tonicha med Menina - eldig, innerlig och färgstark.