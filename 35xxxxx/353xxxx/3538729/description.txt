P1 torsdag 12 oktober 14.03..............

I december 2002, fyra månader före USAs invasion av Irak, spelade Martin Rössel in låten ?Bomb Iraq?. Det var en satirisk, Tom Lehrer-inspirerad text till musiken av ?Klappa händerna om du är riktigt glad?. Låten las upp på internet och mailen skickades till några bekanta.

Några månader senare ringde en journalist från norska radion NRK som berättade att ?Bomb Iraq? hade blivit en jättehit i Norge via internet. Och snart försod Martin att den blivit en underground-hit i hela världen.

Mejl strömmade in från alla håll med alla slags reaktioner. Martin Rössel kom till och med i kontakt med amerikanska soldater i Irak och deras anhöriga.

Han drogs in i en helt personlig undersökning av vad som verkligen låg bakom USA:s invasion av Irak. Till slut ledde låten honom in i de allra hemligaste hörnen av Pentagon och fd flygvapenöversten Karen Kwiatkowski.
