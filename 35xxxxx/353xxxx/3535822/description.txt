ONCE UPON A TIME IN MEXICO, är den sista delen i regissören Robert Rodriguez skoningslösa western-trilogi



Den mytiske gitarristen och revolvermannen El Mariachi från succéfilmerna EL MARIACHI och DESPERADO är tillbaka.
ONCE UPON A TIME IN MEXICO handlar om girighet och hämnd, med revolutionen som bakgrund.
Förföljd och ärrad av tragedier har El Mariachi dragit sig undan världen.
Han tvingas fram ur sitt gömställe när Sands, en korrumperad CIA-agent, rekryterar den motvillige hjälten för att förhindra ett mordförsök på den mexikanska presidenten.
Bakom mordförsöket ligger den onde kartellkungen Barrillo.
Men El Mariachi har också en egen anledning att åter ställa sig i rampljuset - blodshämnd. 

Med Antonio Banderas, Salma Hayek, Johnny Depp, Mickey Rourke, Eva Mendes, Enrique 
Iglesias och Willem Dafoe i rollistan, är ONCE UPON A TIME IN MEXICO en rykande het och actionspäckad upplevelse utöver det vanliga!