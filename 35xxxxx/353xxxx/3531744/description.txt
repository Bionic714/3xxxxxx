Efter flera år av oförklarlig frånvaro återvänder mannen av stål tillbaka till Jorden i det episka action-äventyret Superman Returns, en hisnande ny del i sagan om en av världens mest älskade superhjältar. Medan en gammal ärkefiende planerar att oskadliggöra hans krafter en gång för alla, får Superman bittert erfara att kvinnan han älskar, Lois Lane, har gått vidare med sitt liv. Eller? Samtidigt som Superman försöker vinna tillbaka henne försöker han finna sig själv tillrätta i samhället som har lärt sig att leva utan honom. I ett försök att försvara världen han älskar från katastrofal förstörelse, inleder Superman ett räddningsuppdrag som tar honom från havets djup till yttre rymden.