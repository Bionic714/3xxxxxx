Används som kurslitteratur i historia och Genusvetenskap

Europeiska kvinnor har uppnått viktiga rättigheter under de senaste
200 åren. Jämlikheten har ökat under 1900-talet men är
långt ifrån uppnådd. Dagens ojämlikhet har sin tyngdpunkt på
arbetsmarknaden och uppdelningen av arbete i "kvinnliga" och
"manliga", hävdar Ulla Wikander i denna bok om kvinnoarbetets
utveckling från den franska revolutionen fram till 1950.
Det går inte att tala om kvinnors positioner i arbetslivet eller i
samhället utan att sätta dem i relation till mäns. Majoriteten av
männen har liksom kvinnorna fått det materiellt bättre i Europa
under de senaste 200 åren. Men hur har skillnaderna mellan
mäns och kvinnors villkor förändrats? Och hur har skillnader
trots den allmänna standardhöjningen och demokratiseringen
kunnat förbli ganska stora? Hur har de upprätthållits?
För att förstå det blir det viktigt att göra en skillnad mellan
kvinnors lönearbete och genusarbetsdelningen, det vill säga hur
arbetet tycks förbli fördelat efter biologiskt kön mer än efter
kompetens.
Boken Kvinnoarbete i Europa 1789-1950 ger en personlig och
vetenskaplig tolkning av vad som hänt på arbetsmarknaden
under industrialiseringen och demokratiseringen.
Ulla Wikander är verksam på ekonomisk-historiska institutionen
vid Stockholms universitet med arbetsliv och kvinnors
organisering som huvudsakliga forskningsområden. Hon har
det senaste årtiondet studerat relationen mellan kvinnor och
män i arbetslivet med en feminislisk materialistisk inriktning