Kommissarie Kurt Wallander (Rolf Lassgård) kopplas in för att utreda ett brutalt taximord. Två unga flickor grips och erkänner, de verkar helt oberörda av sitt besinningslösa dåd. En man hittas död vid en bankomat på torget.

Han har ett stort sår i huvudet och hans plånbok och mobil saknas. Sent en kväll slocknar plötsligt ljuset i stora delar av Skåne. Strömavbrottet spåras till en ensligt belägen transformatorstation, där en fasansfull upptäckt görs. Wallanders intuition säger honom snart att händelserna på något vis hänger ihop. Någon med stor kunskap om det moderna IT-samhällets sårbarhet har satt en ond plan i verket.