En städerska hos en högt uppsatt politiker har försvunnit med några ytterst konfidentiella dokument och privatdetektiverna Patrick Kenzie och Angie Gennaro anlitas för att finna henne. Men när de hittar kvinnan visar det sig att fallet är långt mer komplicerat än vad de först kunnat ana. Det handlar om ett gängkrig, kanske det blodigaste i hela Bostons historia, och Patrick och Angie blir motvilligt indragna i en kamp där båda de stridande parterna vill se dem döda... 

En drink före kriget är den första, fristående boken om Patrick Kenzie och Angie Gennaro, som vi redan känner sedan böckerna Gone, baby, gone och Svart nåd. Dennis Lehane har också skrivit Patient 67 och Rött regn, boken bakom den Oscarsbelönade filmen Mystic River.