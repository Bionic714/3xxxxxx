Högt spel: Han kallades Hajen och han gillade att spela högt. Och inte bara vid roulettbordet...När antikhandlare Homan stänger igen sin affär i Gamla stan och följer med den vackra SÄPO-agenten Francine till Monaco, är han sig själv ovetande på väg in i en internationell brottshärva. Från en dag till en annan förbyts den idylliska semestern i en jakt på hänsynslösa brottslingar med vapenhandel och mord på sitt samvete.Jakten går från kasinot i Monte Carlo till schweiziska alperna, från Gamla stans gränder och Östermalms högborgerliga kvarter till ett slott i Sörmland. Johan Kristian Homan ska bli inblandad i ett attentat vid semesterorten Davos, där Sveriges statsminister spelar en viss roll, och hamna på en krigsförbrytares dödslista innan den rafflande historien får sin upplösning.Under tjugofem år och i lika många deckare har vi fått möta anti-hjälten och antikhandlaren Johan Kristian Homan och hans blåmaskade sambo, siamesen Cléo de Merode. Högoktanig spänning, originella människor, intressanta interiörer, kultur, historia och samhällskritiska observationer och - förstås - utsökt mat och dryck, kännetecknar författaren och ambassadören Jan Mårtensons detektivromaner som ständigt vinner allt fler läsare!