Dagarna går sin gilla gång för antikhandlaren och amatördeckaren Johan Kristian Homan. När han inte stökar i affären i Gamla stan, munhuggs med kollegan Eric Gustafson eller smuttar på sin Dry Martini ägnar han sig helhjärtat åt kvinnorna i hans liv: siameskatten Cléo och fästmön Francine. En strålande sommardag vid Läckö slott sätter ett oväntat möte dock punkt för lugnet. Vid ett bord på en uteservering hamnar Homan bredvid en ung kvinna med sympatiskt utseende. Hon presenterar sig som Iris Liljegren, konstvetare och vd för en nystartad auktionsfirma i Gamla stan. Johan Kristian fattar tycke för henne och lovar att hjälpa till med en okulärbesiktning av hennes antikviteter. Ganska snart inser han emellertid att allt inte står rätt till på den fina auktionsfi rman. Två män medosympatiskt uppträdande, varav en är Iris fästman, verkar känna sig hotade av Johan Kristians närvaro. Och när en av firmans mest pålitliga medarbetare plötsligt dör, börjar vår nyfikne antikhandlare nysta i en härva som omfattar internationella stölder såväl som bedrägeri och mord.