Berättelsen om Mao

I augusti visar Dokument utifrån en ny internationell samproducerad serie om en av 1900-talets stora historiska gestalter, Mao Zedong. För första gången har kinesiska myndigheter öppnat sina arkiv för ett tv-bolag i västvärlden. Serien bygger på den förre BBC-korrespondenten Philip Shorts bok "Mao - ett liv", som av anglosaxiska recensenter hyllats som den definitiva biografin över den kinesiske ledaren.

I dokumentärserien används för första gången tidigare hemligstämplat material ur kinesiska film- och videoarkiv som i princip täcker hela Mao Zedongs långa karriär. Här finns unika bilder från 20- och 30-talens gerillastrider, kriget med Japan, inbördeskriget med Chiang Kai-shek, Folkrepublikens slutliga utropande, och andra centrala händelser fram till diktatorns död 1976. Bland det unika filmmaterialet finns även utdrag från polisförhör med höga ledare, från tiden för kulturrevolutionens ideologiska terror.

Mao Zedong var en av 1900-talets största historiska gestalter. Han blev en ikon och han hyllades också som en Gud. Över miljoner kineser var han allsmäktig - och hänsynslös.
Mao Zedong var en av 1900-talets största historiska gestalter. Han blev en ikon och han hyllades också som en Gud. Över miljoner kineser var han allsmäktig - och hänsynslös. © Poorhouse Intl.Filmteamet fick även tillstånd att intervjua politiska nyckelfigurer och andra som arbetade tillsammans med Mao eller var en del av hans hushåll. De flesta hade aldrig talat öppet om sina upplevelser tidigare. I skaran som valt att medverka ingår även familjemedlemmar, äldre kollegor, officerare, läkare och betjänter, liksom några av det fåtal överlevande från Den långa marschen (1934-1935) som blev ett startskott för Maos väg mot makten.

Maos barnbarn Kong Dongmei.
Maos barnbarn Kong Dongmei.Berättelsen om Mao är mycket mer än bara en rad intervjuer med Maos partikamrater, vänner och fiender. Serien ger en hittills oöverträffad skildring inifrån de stora händelserna - och de stora tragedierna - under det senaste seklets kinesiska historia. Här fokuseras även på den personkult och tillhörande mytbildning som gav legitimitet åt det styrande skiktet, och som präglar det kinesiska samhället än idag.

Originaltitel: Mao - a Chinese Tale
Produktionsland: Frankrike/Storbritannien
Produktionsår: 2006