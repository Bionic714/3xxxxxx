'Hoe komt het toch dat steeds meer kinderen te zwaar zijn?' wordt gewichtsconsulente Sonja Bakker vaak gevraagd. Haar antwoord is eigenlijk heel simpel: we weten niet meer zo goed wat een gezond eetpatroon is voor onze kinderen. Zelf was Sonja een dikke baby. Voor haar vijftiende had ze alle diÃ«ten die er waren al gevolgd. Toen Sonja de opleiding tot gewichtsconsulente is gaan volgen, ontwikkelde ze haar eigen dieetmethode. Haar eerste boek: Bereik je ideale gewicht! is een bestseller. Door haar nuchtere aanpak en de bruikbare weekmenu's zijn duizenden mensen met behulp van dit boek afgevallen. Gewichtsconsulente Sonja Bakker garandeert je: met haar kant-en-klare weekmenu's speciaal
voor kinderen, leer je je kind een gezond eetpatroon aan, zonder dat je er heel gekke dingen voor hoeft uit te halen. Dit boek is bedoeld voor kinderen van 3 t/m 18 jaar die hun ideale gewicht willen bereiken. Voor elke leeftijdscategorie is er een apart hoofdstuk, opgebouwd uit verhalen uit de praktijk, tips en adviezen, recepten en weekmenu's. Gewichtsconsulente Sonja Bakker runt haar eigen praktijk. Zij begeleidt mannen, vrouwen en vooral kinderen die op een gezonde manier van hun overgewicht willen afkomen.