Diana Abu-Jaber - Nymåne

Uppläsare: Anders Ekborg
Speltid: ca 14 tim

En roman som ångar av kryddor, kärlek och dramatik

Sirine har växt upp i Los Angeles men hon lagar mat som om hon aldrig lämnat sitt fädernesland Irak. På Um-Nadias universitetsrestaurang slåss studenterna både om att få äta Sirines baklava och om att få se på när hon tillreder den. Det är något alldeles speciellt att se Sirine laga mat.
  Hon är 39 år, grönögd och vacker men fortfarande ogift. Hon bor med sin farbror och hunden Kung Babar och har aldrig saknat något annat. Hennes farbror brukar berätta historier för henne. Nu har han just berättat historien om konsten att älska för henne. Genast förstår hon att han egentligen berättar om litteraturläraren Hanif, nyanställd vid universitetet. Hanif har redan varit på restaurangen fyra gånger och de är presenterade för varandra. Farbrodern tycker att det är dags för Sirine att stadga sig och Hanif är ett gott parti. Visst har hon haft män men ingen som varit tillräckligt intressant att fästa sig vid. Men sedan Hanif steg över tröskeln till restaurangen är hennes jämvikt för alltid rubbad. Han är en mycket vacker man. Hans hår är rakt och blankt som svart glas och han har en tropisk sömnighet i ögonen. Hans vackra mörka röst är som choklad, tänderna vita och i kontrast till den sidenlena hyn i samma nyans som kakaobönor. Så tänker Sirine och glömmer att röra i yoghurtsåsen som är på väg att skära sig.
  Sirine är uppfylld av sin kärlek men slås av insikten hur svårt det är att inte veta om släkt och vänner långt borta lever eller inte. När Hanif, som lever i politisk asyl i USA sedan tjugo år bestämmer sig för att åka till Bagdad för att se om hans familj har lyckats undfly Sadam Husseins terror kryper fasan och allvaret kusligt nära?

Sammanställd av Epoz (LKS) i 64mp3 (mono)