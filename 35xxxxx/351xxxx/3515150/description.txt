De dieetsensatie uit Noord-Holland!
Sonja Bakker had al heel wat diëten gevolgd, voordat ze op haar twintigste met de opleiding voor gewichtsconsulente begon. Daardoor kreeg ze meer inzicht in voeding en kon ze haar eigen dieetmethode ontwikkelen. Het resultaat is een vernieuwende methode waarbij je van alles mag eten, geen calorieën of punten hoeft te tellen, en toch afvalt. De kracht zit vooral in de variatie en de hoeveelheden. Het resultaat is verbluffend, blijvend en daardoor bijzonder motiverend! 'Bereik je ideale gewicht' is een effectief programma om verantwoord af te vallen en het biedt weekmenu's voor mannen en vrouwen, herkenbare verhalen uit de praktijk van de gewichtsconsulente, handige tips en adviezen en smakelijke recepten voor een gezond en slank leven. Gewichtsconsulente Sonja Bakker runt haar eigen praktijk. Met een team van deskundige gewichtsconsulentes begeleidt zij mannen, vrouwen en kinderen die op een gezonde manier van hun overgewicht willen afkomen.