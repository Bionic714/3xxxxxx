En skikkelig klassiker fra 1960, innspilt i 2005

-----

En død hånd stikker opp av sanden mellom 17. og 18. hull på Bogstad golfbane. Hånden tilhører liket av lektor Martin Bakkes beste venn. Hvem kan ha drept skipsreder Sven Holm-Svensen? Skutt ham på kort hold og begravd ham i sanden? Han som ikke hadde en fiende i verden? Den skyldige må finnes blant en svært liten krets rundt avdøde, en krets Martin Bakke selv tilhører. Det er en tanke han nesten ikke kan holde ut...

Politiet står uten spor. Det er den siste ferieuken før lektor Bakke skal lede avgangsklassen sin fram til artium og russetid, og han gyver løs på kriminalgåten for å finne en løsning. Men klassen må finne seg i å bli undervist av en fjern og ukonsentrert lektor til langt ut på høsten, for Martin Bakke har tankene sine helt andre steder enn i engelsk-pensumet. Likevel er det de bråvoksne elevene som skal sette ham på sporet etter de første brikkene i dette klassiske kriminalpuslespillet.


Gerd Nyquist (1913-1984) inntok en ledende posisjon blant norske kriminalforfattere med Avdøde ønsket ikke blomster (1960), og hun ble Norges første krimdronning. Bokens popularitet har vært uslitelig og bestyrker dens plass blant høydepunktene i norsk kriminallitteratur gjennom tidene.

-----
 
Krim i særklasse 

Når lektor Martin Bakkes beste venn blir drept, og det er Martin selv som finner den døde, bestemmer han seg straks for å finne ut hvem den skyldige er. Men dette skal bli alt annet enn lett, spesielt siden morderen må være en i en snever krets av venner, som alle har kjent hverandre i lang tid. Les hele anmeldelsen 

Når lektor Martin Bakkes beste venn blir drept, og det er Martin selv som finner den døde, bestemmer han seg straks for å finne ut hvem den skyldige er. Men dette skal bli alt annet enn lett, spesielt siden morderen må være en i en snever krets av venner, som alle har kjent hverandre i lang tid. 
«Avdøde ønsket ikke blomster» er en mesterlig skrevet krim, med en drivende intrige som virkelig fanger oppmerksomheten. Jeg falt straks for forfatterens presise og velformulerte skrivestil, og hennes øye for detaljer og elegante ledetråder. Dette er en bok jeg nøt å lese, og som står for noe av det ypperste innen norsk krim. Det er en bok jeg varmt kan anbefale, og som alle krimentusiaster garantert vil sette pris på. 

-----

Radioteatret/Hørespill: I hovedrollene: Kai Remlov, Nils Ole Oftebro og Trond Brænne.

-----

128 kbps, stereo
-----