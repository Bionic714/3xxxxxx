Ninas resa 
en överlevnadsberättelse
av Einhorn, Lena 

===================================================================================
Nina lever ett på ytan ganska normalt liv i Warszawas getto. Hon pluggar, går på fester, blir kär och tar studenten. Sedan flyr hon gettots brinnande helvete, klarar två år gömd hos polska katoliker och undkommer döden med en hårsmån. 1946 lämnar hon Polen, träffar sin blivande make Jerzy Einhorn i Köpenhamn. De flyr till Sverige. Ninas egna ord och reflektioner, inspelade av dottern Lena, är interfolierade i denna nästan osannolika överlevnadshistoria. Hennes mycket personliga berättelse ger ny trovärdighet åt historiska händelser. Lena Einhorn är manusförfattare och filmproducent. 

Övrigt
Till att börja med var gettot ett till synes normalt samhälle, mitt i Polens huvudstad. Nina studerade i Warszawagettot, hon blev kär, hon gick på fester. Och hon tog studenten, förmodligen den enda som överlevt med ett studentbetyg från Warszawagettots gymnasium. Detta betyg godkändes efter krigsslutet, och möjliggjorde för Nina att omedelbart efter kriget börja studera medicin vid universitetet i Lodz, där hon också träffade sin kommande make Jerzy.
Detta är i korthet ramberättelsen i denna gripande och spännande överlevnadshistoria. När Ninas familj och släktingar flyttar in i gettot lever de alla tillsammans - Nina, hennes föräldrar,hennes bror, hennes farföräldrar, fastrar och farbröder, tre kusiner. En efter en försvinner de ur hennes liv. Till slut finns endast Nina och hennes bror, Rudek, i livet. På gettots sista dag smugglas de ut. Det som händer sedan är drama på högsta nivå.
Lena filmade en fem timmar lång intervju med Nina, så här och var är det Nina som med egna ord berättar i boken.
 
===================================================================================

VIKING II	