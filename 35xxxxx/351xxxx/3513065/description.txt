Stefan Einhorn - Konsten att vara snäll

Begreppet "snäll" kopplas inte sällan till egenskaper som dum, omogen och mesig. I sin bok Konsten att vara snäll lägger Stefan Einhorn en helt annan innebörd i ordet: "För mig är en snäll människa en individ som lever med etiken i sitt hjärta. En snäll människa bär i sitt medvetande ständigt med sig omtanken om sin medmänniska." Stefan Einhorn menar att vi är våra relationer och att snällhet är något av det finaste som vi kan ägna oss åt.
Men varför ska vi vara snälla? Kan vi inte lika gärna vara självupptagna, hänsynslösa eller elaka? Enligt Stefan Einhorn är snällhet är den viktigaste enskilda framgångsfaktorn i våra liv. Detta gäller för individer såväl som för grupper och samhällen. Om vi strävar efter att vara snälla mot andra så kan vi helt enkelt inte undvika att också göra gott för oss själva. Den goda gärningen gör vi därmed inte bara för andras skull utan också för vår egen.
Men snällheten är inte enkel att bemästra. Den innebär inte att vi ska vara undergivna, mesiga eller inställsamma. Snällhet måste hanteras med en stor portion omdöme och klokskap om vi ska undvika fallgroparna och om det ska bli riktigt bra.
I Konsten att vara snäll kan vi läsa om vad äkta snällhet innebär, vilka motkrafter det finns som hindrar oss från att vara snälla, få exempel på vetenskapliga studier som visar att snällhet lönar sig och slutligen tillägna oss en rad handfasta råd om hur vi kan använda snällhet för att bli framgångsrika i våra liv.
Vem vill inte vara god? Vem vill inte vara framgångsrik? Vi kan bli både och, om vi väljer att vara snälla. Som Stefan Einhorn skriver: "Så enkelt - och så svårt - är det nog till slut - att snällhet är det största vi kan erbjuda vår omvärld, och oss själva."

Stefan Einhorn är professor vid Karolinska Institutet och överläkare vid Karolinska Universitetssjukhuset. Han har skrivit böcker inom områdena populärmedicin och religionsfilosofi, däribland En dold Gud, samt den skönlitterära berättelsen Den sjunde dagen. 

Författare:   	 Einhorn, Stefan
Medarbetare: 	 Einhorn, Stefan (inläsare)
Förlag: 	 Bonnier Audio
Utgivningsland:  Sverige
Utgivningsdatum: 2006
ISBN: 	         9179533663
Språk: 	         Svenska
Speltid: 	 360m

Sammanställd av Epoz (LKS) i mp3 64bitrate mono + Inscannat fodral. Obs fodralet är inte CD standardformat då ljudboksfodralet är en låda.