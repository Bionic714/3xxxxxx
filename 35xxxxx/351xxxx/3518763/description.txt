PROGRAM 1 sambor mot sin vilja sänt Lördagen den 2 september kl 21.00 i SVT1

I säsongens första avsnitt av Kvarteret Skatan blir Ulf och Kristina sambor med motvilliga Magnus och Frida.

Frida vill ha mer krydda i relationen med Magnus och föreslår rollspel, samtidigt som Jenny har en romans med moppekillen Filip.

Eftersom det är stambyte hos Ulf och Kristina bestämmer de sig för att flytta in hos Magnus och Frida. Men de nya samborna uppskattas inte alls. Ulf och Kristina blir helt enkelt för hemtama. Frida som är trött på vardagens slentrian föreslår rollspel för att pigga upp relationen med Magnus. Dessvärre blir hon inte speciellt upphetsad av vad hon får se. 

Jenny är trött på äldre, mogna män med nätbrynja, lådvin och Volvo. Nu har hon träffat en spännande yngre kille som kör moppe och bor hemma hos mamma och pappa.
