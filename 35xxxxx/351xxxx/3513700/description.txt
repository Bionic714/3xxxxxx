Vad får en människa som lever i en någorlunda fungerande demokrati, och som har alla möjligheter att påverka samhället, att ge sig upp i ottan en lördagsmorgon för att åka buss i flera timmar med sina kompisar och senare, iförd rånarluva, attackera främmande människor genom att kasta saltsyra på dem?

Hur tänker den som med vett och vilja vandaliserar sina politiska motståndares hem och egendom eller bankar dem sönder och samman?

Gatans parlament handlar om en mer lågskalig terrorism som utövas i vår närmiljö, av grupper med rötter i vårt eget land och vår egen kultur. Den sträcker sig över de senaste 30 årens politiska utveckling på den extrema höger- och vänsterkanten och diskuterar våld och kriminalitet inom dessa grupper.

Det här är den första boken på svenska som tar ett brett ideologiskt grepp på den autonoma anarkistiska vänsterns utveckling under de senaste decennierna. Det är också den första boken som diskuterar extremvänsterns symbiotiska förhållande till sina motståndare inom den nya naziströrelsen.

Dessa ytterlighetsgrupper har vuxit fram parallellt, de uppvisar många likheter men också stora skillnader.

Gatans parlament ? Om politiska våldsverkare i Sverige av Anna-Lena Lodenius. Omslag av Eva Jais-Nielsen. 259 sidor. Format 130 x 210, inbunden. ISBN 91-7037-275-6. Augusti 2006.



Recension av boken hittar du på:
 
http://www.motkraft.net/index.php?view=column&id=3