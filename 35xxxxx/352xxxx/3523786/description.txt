SVT Västerbottensnytt Onsdagen 13 september 2006:

Vi lever idag i ett samhälle där allt mer av vad vi gör registreras av datorer. Tekniken är nu så kraftfull att det inte längre är tekniska hinder som stoppar oss från att övervaka alla innevånare, utan vi måste göra ett aktivt val av var gränsen går mellan övervakning och privatliv.

I dag så drivs det igenom många lagar som urholkar vårat privatliv. Det mest omfattande är ett direktiv från EU som kommer att tvinga telefonbolag och internetleverantörer att lagra information om alla svenska medborgares telefonsamtal, epost och mobiltelefoners positioner.

Sverige har varit drivande i EU för att få igenom detta direktiv, med brett stöd i båda politiska blocken. De stora partierna har valt övervakning framför privatliv. Och detta utan att det skett några större diskussioner.

Vi behöver ett parti i riksdagen som har som främsta mål att värna om alla människors rättighet till ett privatliv. Vi behöver politiker med kunskap om det nya informationssamhället som våra ungdomar växer upp i.

Vi i Piratpartiet har gjort ett val. Att prioritera rätten till privatliv. På söndag gör du ditt val.

Göran Axelsson, riksdagskandidat Piratpartiet