Peter Slaghuis Tribute
----------------------

6 Hours radio broadcast about one of the best mixers the Netherlands ever had.  These are the raw radio recordings with Dutch presentation.






Official Dutch announcement taken from http://www.wayfm.nl



Woensdag 30 augustus 2006: A tribute to Peter Slaghuis @ Way FM.

Op donderdag 7 september besteedt Way FM van 19.00 uur tot middernacht in het
programma 'De DJ's' speciale aandacht aan de grondlegger van de Nederlandse
dancecultuur, Peter Slaghuis. Way FM dj Harold Zwaartman praat tijdens zijn
uitzending met oud-collega's en vrienden van de in 1991 overleden producer. 15
Jaar na zijn overlijden vertellen speciale gasten als de Klubbheads, DJ Paul,
Ferry Maat, Lex van Coevorden, Ben Liebrand, Extince, Holy Noice, De
Euromasters en Rotterdam Terror Corps over hun samenwerking met deze
Nederlandse mixlegende. Zij nemen uniek materiaal mee wat nooit eerder op de
radio te beluisteren is geweest!

Begin jaren 80 staat Peter Slaghuis aan de wieg van de Nederlandse housemuziek.
Als mixer heeft hij dan al zijn grote bekendheid gekregen met de serie Disco
Breaks. Half jaren 80 zorgt hij voor het wereldsucces van Nu Shooz met 'I Can't
Wait'. In 1988 opereert hij onder de naam Hithouse en boekt hiermee grote
successen. Ook werkte hij samen met dj Paul Elstak. Peter Slaghuis komt op 5
september 1991 om het leven door een tragisch auto-ongeluk.

Harold Zwaartman vindt het tijd voor een eerbetoon. Luister daarom op donderdag
7 september van 19.00 uur tot middernacht naar 'De DJ's'. Een echt
danceliefhebber mag dit stukje historie niet missen!