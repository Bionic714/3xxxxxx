'Sverige - sluten anstalt' är en betraktelse över Sveriges position idag, hur vi hamnade där, vad vår framtid är. En världsreporters samlade syn, uppbackad av en imponerande historisk och politisk bildning.


Ulf Nilson är en outsider i flera bemärkelser. Som driven skribent har han aldrig backat för obehagliga sanningar. Han har inte stämt in i den vanliga mediakören utan har i stället hojtat till när andra sjungit falskt.

Som Sveriges främste utrikeskorrespondent har Ulf Nilson kunnat se Sverige, det svenska systemet och vår roll i världen från en outsiders position. Han har iakttagit, rapporterat och analyserat från metropoler som New York och Paris, från skådeplatser för krig och svält i diktaturer jorden runt.

Ulf Nilson underhåller och retar på samma gång. Hans slutsatser om tillståndet i Sverige är både förfärande och hoppingivande.
Ingen blir oberörd.