Den här tecknade historien handlar om Torkel, en kille som råkar i riktig knipa. Han är en schysst men ganska osäker kille, så där som man kan vara när man går i sexan. Förutom Torkel själv får vi också stifta bekantskap med ett gäng mer eller mindre knäppa personer, som hans bästa kompis Jason, en skön söderkille med järnrör; värstingarna Sten och Saki som gillar att mobba; feta Doris; besserwissern Sigge; den nya läraren Gunnar som verkar vara en konstig typ. Lägg till en kedjerökande mamma, en pappa vars ordförråd sträcker sig till ordet nej, en sällskapssjuk och otursförföljd lillasyster och en alkoholiserad och aggressiv morbror. Genom hela filmen finns en också en berättare, som hela tiden byter karaktär men ändå alltid påminner om en discokung. 
