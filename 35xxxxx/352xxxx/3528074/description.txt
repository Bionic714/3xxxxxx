Mera Vetenskap - Gåtan Kosmos  (XviD)

Gåtan Kosmos:
Brittisk serie från 2004 om de allra största kosmologiska frågorna som vi ännu inte vet svaret på. 

Del 1 av 3. är vi ensamma? Om det finns liv någonstans långt ute i universum, hur skulle det kunna tänkas se ut? Kosmologen Martin Rees vänder blicken mot jorden och undrar om inte svaret finns här, hos oss. Livets evolution har tagit många krokiga vägar men det har en förmåga att återupprepa sig. Så om kolbaserat liv har uppstått på mer än en planet, är det då inte sannolikt att det liknar vårt?

Del 2 av 3. Varför är vi här? Hur ska det gå för universum? Märkliga krafter styr kosmos öde. Astronomerna har observerat att universum inte bara utvidgar sig i en skrämmande fart utan också att den här expansionen är accelererande. De kallar kraften för den mörka energin men ingen har en aning om vad det är för något.

Del 3 av 3. Finns vi på riktigt? Universum är en absurd plats som trots sin komplexitet har utvecklats ur en uppsättning enkla regler. Men kan vi vara säkra på att det finns på riktigt? Möjligheten finns att vi inte existerar på riktigt utan blott är en kod i en superdator beläget i ett annat universum. I det här sista avsnittet av Gåtan kosmos ställer kosmologen Martin Rees frågorna människan kanske aldrig någonsin kan få veta svaret på.




Mera Vetenskap:

Marsonauten.
Lena Liljeborg träffar rymdingenjören Ella Carlsson som inget annat vill än att åka till Mars. Hon vet vad hon pratar om. För några år sen var hon deltagare i en simulerad utflykt till Mars som utspelade sig i amerikanska Utah. Och när hon inte drömmer om den röda planeten forskar hon på vad som fick Mars att förlora sin atmosfär.

Supersträngar och universums öde.
Lena Liljeborg träffar strängfysikern Martin Cederwall och pratar om universums allra minsta beståndsdelar - supersträngar. Kan de lära oss något om universums slutgiltiga öde?

Mörk energi.
Den svenske astronomen Ariel Goobar gjorde i slutet av 1990-talet en totalt omvälvande upptäckt om universum. Observationer av avlägsna och starkt lysande supernovor visade att universum dominerades av en främmande kraft - den mörka energin.

Cyborg-geologen.
Kan man dressera en dator till att utföra vetenskapligt fältarbete? Den skulle kunna komma till användning för att leta efter liv på mars om 15 år.