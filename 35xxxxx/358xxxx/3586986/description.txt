Den første!
Den originale!!
Den med \"Torsdagsfisken\"!!! 

Dvergene spratt frem som en gjeng halvgamle gubber og skrålte \"Grønn var min barndoms fårikål\". Vi jodlet og sang til tross for høyt hårfeste og hormonener som forlengst hadde lagt seg tilrette i familiens skjød.

Rockeband fra Bergen, dannet 1980 av Helge Grønhaug (vokal, gitar), Arne Grønhaug (gitar), Bo Grønningsæter (trommer), Erling Hjertnes (bass) og Allert Bøkenes (gitar). De er kanskje det mest erkebergenske av alle bergensband. I løpet av noen hektiske år tidlig på 90-tallet ble De Musikalske Dvergene et begrep i Bergen. Gruppens opprinnelige credo var «Garantert ambisjonsløs rock», men stikk i strid med disse intensjonene klarte Dvergene å bli et av Bergens mest populære band gjennom tidene.

De fem relativt voksne herrene som slo seg sammen høsten 1980 under navnet De Musikalske Dvergene, hadde alle erfaring fra tidligere band. Helge Grønhaug var helt fra starten av gruppens vokalist og låtskriver. Sangene hans handler nesten uten unntak om antihelten ? den lille mann i gata og hans trivielle problemer. Tekstene har som regel et snev av tragikomisk realisme som gjør at lytteren kjenner seg igjen ? og gjerne ler. Musikken er dypt forankret i 60-tallsrocken, spesielt britiske The Kinks og amerikanske Grateful Dead.
 
http://www.ballade.no/nmi.nsf/home/ballade?opendocument&url=http://www.ballade.no/nmi.nsf/doc/art2006050411303579490959