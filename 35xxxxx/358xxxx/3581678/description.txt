USA, krigen, televisionen

Dokument utifrån. Fransk dokumentär från 2005 av Mark Daniels. USA:s 
Vietnamkrig kom via tv-kamerorna rakt in i amerikanernas vardagsrum. 
De visade krigets råa ansikte och snart var opinionen i landet starkt 
emot engagemanget. Till Kuwaitkriget hade man i Washington lärt sig 
att kontrollera tv-mediet och kriget såg ut som ett slags oskyldigt 
fyrverkeri. I Irak-kriget kontrollerades tv-reportrarna än hårdare som 
"inbäddade" journalister. Dokumentären visar hur bilderna blir en del 
av opinionsbildningen och därmed en del av själva kriget. 

