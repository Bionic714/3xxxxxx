Jamie Foxx spelar Max, en vanlig kille som levt ett inrutat liv som taxichaffis. Under sina 12 år i yrket har han kört många vanliga och ovanliga kunder, men ingen som han tyckt varit värd att lägga på minnet. När Vincent kliver in i bilen förändras allt. Vincent är yrkesmördare, den bästa i sitt gebit. På uppdrag av en knarkkartell har han natten på sig att lokalisera och tysta fem FBI-vittnen som hotar att sätta stopp för brottsyndikatets verksamhet. Genom en oförutsedd händelse tvingas Vincent improvisera och plötsligt har han tagit Max som gisslan. Under några timmar korsas de båda männens öden, ett möte som kommer att förändra deras liv - för alltid. 