Välkommen till Stenfors, en gång Sveriges största papperstillverkare! Den senaste tiden har det mesta gått utför för den lilla bruksorten. Jobben försvinner och människorna med dem. För arbetslöse Anders är det extra bekymmersamt med ett äktenskap som knakar i fogarna. Ortens anrika fotbollslag harvar runt i de lägre divisionerna och man överväger att lägga ner verksamheten. Hoppet tänds, inte bara för klubben utan hela samhället, när den engelske före detta fotbollsstjärnan Duncan Miller anländer. Kanske kan de hårt ansatta Stenforsborna återigen få något att känna sig stolta över. Anders fru vill dock flytta till storstan och Duncan Miller visar sig snabbt vara mer "före detta" än man räknat med... 

