Evan Treborn har förlorat sin uppfattning om tid och rum. Avgörande och fruktansvärda händelser från hans barndom har försvunnit in i svarta hål av glömska. Det enda som återstår är ett spöklikt minne och de förstörda liv som hans barndomsvänner Kayleigh, Lenny och Tommy nu lever. Under barndomen uppmanade en psykolog honom att föra dagbok över allt som hände runt omkring honom. Nu när han i college börjar läsa ur en av dessa dagböcker kastas han oförklarligt bakåt i tiden. Han upptäcker då att han kan återvända till sin barndom och återskapa sina minnen. Fast besluten att göra något åt det han inte kunde göra tidigare, reser han avsiktligt tillbaka i tiden och ändrar sin barndoms handlingar i ett försök att återskapa historien för att förhindra de fruktansvärda händelser som drabbat hans närmaste vänner. Men varje gång som Evan ändrar något i det förflutna och återvänder till nutiden upptäcker han att hans handlingar har fått nya, oväntade och förödande konsekvenser...