Komedi från 1999 av Jonathan Lynn med Bruce Willis, Matthew Perry, Rosanna Arquette, Michael Clarke Duncan m fl.



När tandläkaren Nicholas "Oz" Oseransky får en ny granne, gör han som alla goda grannar och går för att välkomna honom. Men Oz nya granne är knappast någon vanlig Svensson. Han är Jimmy "The Tulip" Tudedski - en beryktad yrkesmördare från Chicago, som efter att ha tjallat på sina gamla kolleger fått ny identitet och förflyttats till Oz idylliska lilla villasamhälle i Toronto. Och han räknar med lojala grannar. Till sin förvåning märker Oz att han faktiskt gillar sin nye granne. Kanske inte så konstigt med tanke på att Oz är gift med Sophie, en outhärdlig bitch som bara är intresserad av Oz pengar. Men hon ger Oz ett ultimatum: Om Oz åker till Chicago och berättar för maffiabossen Yanni att han vet var Jimmy håller hus, så lovar Sophie att han ska få skilja sig från henne - och dessutom kan han säkert räkna med en viss "hittelön" för den värdefulla informationen. Och vad gör man inte för att bli av med sin fru!?
