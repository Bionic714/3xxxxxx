När Patrick Aldermanns gamla faster Florence faller ihop död i sin rosenrabatt blir han ensam arvtagare till Rosemont house och dess stora ägor. Och ingenting kunde väl passa en naturälskande livsnjutare bättre än att få en av landets mest fantastiska trädgårdar att ströva omkring i. 
   Men lyckan blir inte långvarig. Någon i omgivningen fattar misstankar och tipsar kriminalkommissarie Peter Pascoe om att allt inte står rätt till. När han undersöker saken närmare finner han ett oroväckande antal märkliga dödsfall som på ett eller annat sätt har gynnat Patrick. 
   Medan överintendent Andy Dalziel är fullt upptagen på annat håll tvingas Peter Pascoe brottas med ett av sina mer svårlösta problem. Är den till synes så sympatiske Patrick Aldermann en man som bara haft osedvanlig tur här i livet? Eller är han en kallblodig mördare som inte skyr några medel för att få det han vill ha? 
   En dans på rosor är en spännande och underhållande kriminalroman, där Reginald Hill som vanligt visar prov på sin skickliga författartalang. Denna gång får den annars så dominante Andy Dalziel ställa sig i bakgrunden och låta kollegan Peter Pascoe sköta det mesta av utredningen