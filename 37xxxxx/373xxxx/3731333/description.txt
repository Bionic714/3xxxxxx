Handlingen utspelar sig i två olika tidsåldrar. I 1960-talets Yorkshire har en stor rockfestival i fredens tecken just ägt rum, men kärleksbudskapet förmörkas av ett brutalt mord på en ung kvinna. Linda Lofthouse hittas knivhuggen i en sovsäck. I dagens Yorkshire leder Alan Banks och Annie Cabbot undersökningen av ett mord på en musikjournalist ? ett mord som alltmer tycks ha en koppling till fallet Linda Lofthouse. 

Jakten på Nick Barbers mördare för Banks och Cabbot tillbaka till det färgsprakande sextiotalet och ett rockband på väg upp ? det lokala Yorkshirebandet Mad Hatters. En gång i tiden sprudlade de av genialitet och spelglädje, idag finns bara spillror kvar. En av medlemmarna drunknade i en pool, likt Stonesgitarristen Brian Jones. En annan är mentalt störd och lever isolerad, likt Syd Barrett, långt från rampljuset. Det blir Banks och Cabbots uppgift att ta reda på vad som egentligen hände under den där rockfestivalen för länge sen ? och på vilket sätt dessa händelser orsakat Nick Barbers död. 