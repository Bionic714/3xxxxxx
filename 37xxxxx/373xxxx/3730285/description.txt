En film från 2003 av Alan Parker,
med b.l.a. Kevin Spacey och Kate Winslet.

Bitsey Bloom är en driven kvinnlig journalist som får möjlighet att intervjua den dödsdömde David Gale. Han har suttit sex år i dödscell för våldtäkt och mord och med enbart fyra dagar kvar att leva vill han ge sin första och enda intervju.

Varför han valt just Bitsey och om han är skyldig eller ej vet hon inte men under intervjuns gång väcks hennes engagemang och hon inser att något inte stämmer. David var en hängiven pappa, populär professor - och en av statens mest aktiva och kända motståndare till dödsstraffet.

När hans vän och medaktivist Constance Hallaway hittas mördad pekar alla spår mot David som häktas och döms till döden. Men bilden är för perfekt och Bitsey börjar tvivla på Davids skuld.

Plötsligt leder sökandet efter Constances mördare henne till ett svar som inte bara sätter henne själv i en farlig situation utan även utmanar hela det amerikanska rättssystemet.
