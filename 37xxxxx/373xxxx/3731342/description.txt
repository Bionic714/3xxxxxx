Andrew Dalziel, omstridd chef för kriminalpolisen i Mid-Yorkshire, får händerna fulla då en grupp djurrättsaktivister hittar rester av ett människoskelett. Fyndet sker på mark som tillhör ett stort läkemedelsföretag, inhyst i Wanwood House, en egendom som under första världskriget utgjorde konvalescenthem för sårade soldater.  
    För kollegan Peter Pascoe blir utredningen en personlig resa i det förflutna. Efter farmoderns död ärver han en dagbok som skrevs av hans farmors far, och den kärva men tragiska berättelsen gör Pascoe fast besluten att utforska sin döde släktings öde.  
    Medan Dalziel sysselsätter tankarna med de kvinnliga djurrättsaktivisterna han fått till uppgift att utreda ? speciellt en av dem, trots att hon inte delar hans smak då det gäller whisky ? grubblar Pascoe över sambandet mellan skelettet som påträffats och de orättvisor som i fosterlandets namn begicks f?r så många år sedan. 