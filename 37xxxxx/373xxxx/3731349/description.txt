En kylig vinterdag 1992 tar Pal Maciver livet av sig på ett mycket spektakulärt vis. Ingen i hans familj förstår någonting. Varför skulle en framgångsrik affärsman och älskad far göra något sådant? 
     Tio år senare begår hans son Pal Maciver jr självmord på exakt samma sätt och återigen är omgivningen helt oförstående. Kriminalkommissarie Peter Pascoe kan emellertid inte släppa tanken på att allt inte står rätt till. Medlemmarna i Macivers familj verkar ha en hel del att dölja och inte minst den avlidnes styvmor Kay Kafka beter sig märkligt. Men Pascoes chef, överintendent Andrew Dalziel, slår dövörat till. Sedan många år tillbaka är han nära bekant med Kay och kan omöjligt tänka sig att hon är inblandad i något brottsligt. 
     Undan för undan står det klart att det är något konstigt med de bägge dödsfallen. Frågan är bara hur Pascoe ska få gehör för sina misstankar innan en ny tragedi inträffar ? nu när Dalziel tycks vara förblindad av sina egna känslor. 
     Godmorgon midnatt är en klassisk Reginald Hill-deckare med radarparet Andrew Dalziel och Peter Pascoe. Genom att denna gång sträcka berättelsen utanför Yorkshires gränser ? London, New York och ända till Mellanöstern ? lyckas författaren även väva in dagsaktuella världshändelser i de bägge polisernas liv. 
     En spännande, välskriven berättelse och, som alltid hos Hill, kryddad med en stor dos humor. 
