Från Nordvästra Skåne kommer soundet av våren 2007 när Driz and The Alarms attackerar med sin unika hybrid av dancehall, discoreggae, hiphop, soul och funk med ammunition som riktar sig rakt mot din bakdel. Musiken har beskrivits som om Prince hade gått på disco efter haft en röksession med Bounty Killer och en ölrunda med Tim Armstrong från Rancid. Med medlemmar från band som Kung Kodum, Bröder Glöder och The Almighty Bobby Knajhts är det inga duvungar som sammanstrålat utan musiker med erfarenhet från Sveriges toppskikt inom reggae som vet hur man får en publik att dansa sig svettig och bli euforisk i den gospel som kallas Driz and The Alarms. Med ett fullständigt eget sound är bandet en vitamininjektion i det kalla landet i nord och är bland det fetaste du kan lyssna på och se på en scen i Sverige just nu.