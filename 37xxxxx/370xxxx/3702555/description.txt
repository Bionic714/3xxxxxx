Ett rymdskepp med 40 passagerare glider ljudlöst fram i ett mörkt och tyst universum. Plötsligt hamnar det i den turbulenta svansen på en komet och skadas allvarligt. Farkosten tvingas kraschlanda på närmaste planet ? en planet som visar sig ha tre solar som ger ljus dygnet runt.

Bland de överlevande finns piloten Carolyn, prisjägaren Johns och hans fånge. Riddick (Vin Diesel) är en dömd mördare som genom en ögonoperation har fått förmågan att kunna se i mörker. Detta visar sig snart vara användbart då de tre solarna för första gången på 22 år befinner sig på rad, med en total solförmörkelse som resultat. Samtidigt har andra varelser vaknat till liv i den svarta tomheten. Det är planetens urinvånare som ger sig ut i jakt på föda...


IMDB: http://www.imdb.com/title/tt0134847/