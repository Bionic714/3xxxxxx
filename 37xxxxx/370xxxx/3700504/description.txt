Tecknat/animerat/familj från 1985

Stackars Obelix drabbas av den stora Kärleken. Han blir himlastormande förälskad i den söta Lillfixa. Men tyvärr - Lillfixa är redan förlovad med den stilige Tragicomix. Romarna råkar av misstag ta tillfånga Lillfixa och Tragicomix och skickar dem till främlingslegionen.

Utklädda till romare ger sig Asterix och Obelix iväg för att försöka rädda sina vänner. Kaos utbryter när Asterix och Obelix tar värvning i främlingslegionen. Obelix har svårt att ta order och inte blir det bättre när Asterix förlorar sin lilla flaska med trolldryck. Så småningom hamnar våra vänner i gladiatorskola och ska efter en tid visa den store Caesar vad de lärt sig...