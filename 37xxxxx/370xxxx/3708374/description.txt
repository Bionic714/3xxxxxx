Efter 40 år i arkivet har han åter hörts i radio, samhällets fiende nr 1, Mr Dickie Dick Dickens from Chicago. SR Minnen har återsänt den hårdkokta kriminalsatiren Dickie Dick Dickens från 1966. Serien är i 36 delar och har sänts varje fredag kl 10.05 och kl 22.05 under hösten och våren.

Dickie Dick Dickens skrevs av författarparet Rolf och Alexandra Becker. I den svenska radioversionen är det Martin Ljung som spelar Dickie Dick Dickens, farmarsonen från Connecticut som är gangsterchef i Chicago. Andra välkända namn i rollerna är Sif Ruud alias pensionatvärdinnan Mummie Tobo-Dutch, Toivo Pawlo alias kommissarie Hillbilly, Mille Smith alias polissergeanten, Artur Rolén alias Opa Crackle och Nils Eklund alias Jefferson. En viktig roll har också de två berättarna: Lasse O? Månsson och Leif Smoke Rings Andersson. 

Lägre ljudkvalitet på avsnitt 1, 2, 6, 7, 8 och 10. Ladda gärna upp dessa avsnitt om ni upptäcker att ni har dessa avsnitt i högra ljudkvalitet.

Sätt nu igång och tanka och avnjut sedan god radioteater!