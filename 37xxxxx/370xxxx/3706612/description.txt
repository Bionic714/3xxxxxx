L'ampia gamma di informazioni tecniche ESI[tronic] si è arricchita con il nuovo CD M, contenente dati tecnici di oltre 15.000 auto, veicoli industriali e trattori di 60 diversi costruttori.Realizzato in collaborazione con la società Autodata, il nuovo CD M fornisce i dati caratteristici e di regolazione del veicolo, valori di assetto, dati e procedure relative a cinghie di distribuzione, intervalli e operazioni di manutenzione programmata, il tutto supportato da immagini a schemi. Ma il CD M non è l'unica novità. ESI[tronic] ha infatti, oggi, informazioni più complete e più facili da individuare, grazie anche alla veste grafica più funzionale. La modalità d'installazione, poi, è guidata tipo "Windows"- e ulteriormente facilitata. Come per tutti gli altri CD di ESI[tronic], per operare con M è necessario disporre del CD A, ed entrambi sono offerti con un pacchetto promozionale specifico per chi vuole compiere i primi passi nel mondo dell'informazione elettronica. Per conoscere Esi[tronic] e per poter verificare di persona la sua validità è sufficiente rivolgersi ai rivenditori indicati, chiedendo l'apposito materiale informativo. Riceverete, tra l'altro, un CD dimostrativo con il quale potrete "navigare" sul vostro PC nel nuovo mondo dell'informazione tecnica.
