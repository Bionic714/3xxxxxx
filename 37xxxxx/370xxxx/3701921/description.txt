Blommor - Första skivan
Släppt 2003-02-14

Blommors allra första skiva - en blivande klenod, helt klart! Inspelad med obefintlig budget och på enkla villkor, men sprängfylld av spelglädje, improviserade stämmor och de finurliga texter som alla väntar sig av detta Malmö-band. Sedan skivan släpptes har vi fortsatt sälja denna debutplatta för en billig peng, men nu orkar vi inte klippa ut omslag längre, så vi släpper helt enkelt skivan lös på Internet. Omslagsbilder medföljer, så att den händige kan klippa och klistra efter behag. Välj ett av tre alternativ: Originalomslaget i konstnärlig tusch, Special Edition à la Photoshop, eller ett svartvitt som du färglägger efter eget tycke.

Nu när du har laddat hem denna pärla, så finns det inga restriktioner för hur materialet sprids vidare, så länge det inte ändras eller modifieras på något sätt. Så, fildela så att det står härliga till, för Blommor har inget emot att våra låtar får ett liv i den digitala cyberrymden!

Många varma kramar från Blommor!
www.blommor.org



Låtlista:
1.  Till en flicka
2.  Krokben
3.  Du, kan jag få följa dig hem?
4.  Le
5.  Svett o håll
6.  Smisksång 2000
7.  Vill inte bli väckt
8.  Femti år kvar
9.  Carina
10. Vaggvisa
11. Dricka te