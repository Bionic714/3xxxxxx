[img]http://www.dvd-home.nl/review/images/inlays/divers/asterix3.jpg[/img]
inhoud film:
Julius Ceasar besluit om Brittania toe te voegen aan zijn grote Rijk, maar de Britten zijn anders dan Ceasar gewend is. Ze stoppen om 5 uur met vechten om heet water met een wolkje melk te drinken en ook het weekend vechten ze niet want dan houden ze weekend. Ceasar heeft hier maling aan en veroverd Brittania, op een klein dorpje na... Een van de inwoners is Anteclimax, een achterneef van Asterix. Anteclimax besluit naar zijn neef te gaan om hulp te vragen. Hij heeft namelijk gehoord dat de Galliërs beschikken over een toverdrank die ze onoverwinnelijk maakt. Natuurlijk wil de druïde Panoramix helpen, hij brouwt een groot vat met toverdrank voor de Britten. Asterix en Obelix begeleiden Anteclimax terug naar huis. Maar de Romeinen komen erachter dat ze een ton met toverdrank bij zich hebben en doen er alles aan om de ton in handen te krijgen. Als tot overmaat van ramp de ton met toverdrank gestolen wordt, rijst de vraag of ze de toverdrank wel op tijd in het dorp kunnen krijgen en de Britten te helpen.

Asterix en de Britten is een heel leuke film geworden. Eindelijk zien we alle dorpelingen. De smid en de vishandelaar die altijd ruzie maken, de bard enz. Ook met de humor zit het wel goed in deze film. Obelix die depressief is omdat hij al tijden geen Romeinen afgestraft heeft en natuurlijk het stiff upperlip-gedrag van de Britten. Gelukkig wordt er in deze film niet gezongen.... Dit is een van de leukste tekenfilms van Asterix tot nu toe verschenen. Ook de tekenfilmtechniek is stukken beter dan bv. Asterix, de Gallier. Helaas heeft men voor deze film ook gekozen om een Pan & Scan-versie van de film uit te brengen, hinderlijk want sommige delen vallen buiten beeld. Ook heeft men bij deze film de aantiteling en de aftiteling veranderd en vervangen voor de Nederlandse, op zich een goed streven maar het ziet er nogal knullig uit. Opvallend is dat alle Asterix-films die op DVD zijn uitgebracht dezelfde stemmen zijn gebruikt terwijl de originele films zijn uitgebracht tussen 1968 en de jaren '80/'90. Dit houdt in dat de films later opnieuw ingesproken zijn, dat verklaart tevens de relatief goede kwaliteit van de Nederlandse soundtrack ten opzichte van het originele. Oh ja, na het kijken van deze tekenfilm weten we meteen dat Asterix schuldig is aan de thee-verslaving van de Britten....