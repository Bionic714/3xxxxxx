Florence Valentin - Pokerkväll i Vårby Gård

 1. Pokerkväll i vårby gård
 2. Allt har ett slut
 3. Upp på sociala, ner på systemet
 4. Vilket flum Micke Blom
 5. Smällar man får ta
 6. Samma vindar, samma brackor
 7. 16 ton
 8. Hopplös
 9. Då skulle det inte vara jag
10. Vänner emellan


"Vi delade replokal med några rockers i gamla Postenterminalen vid Klaraberg. Längst ner i källaren, i fredlig grannsämja med härbärget för hemlösa HIV-positiva. Sen skulle det smällas upp lyxhotell av alltihop. Men det fina arkitektkontoret blev aldrig överens med de brittiska finansiärerna om planerna. Så rivningskontraktet förlängdes hela tiden. Och vi vart kvar, i Stockholms hjärta. Bland heroinister och kontorister.

Så gick jag till MNW's kontor för att riva mitt kontrakt. Där jobbade bara Ann-Marie kvar. Några riskkapitalister hade tjackat hela katalogen. Och Sanji skulle göra det gamla proggbolaget lönsamt igen. Han hade käkat middag med Jan Gradvall nån dag innan, och höftade till med ett rejält förskott istället. Det tog ett år innan vi bokade studio. Allt började som en inbjudan en kväll till Danne och Cezary som delade ungkarlslya i Vårby Gård. Det lät mer som ett hot!

Micke Blom var med oss i källaren en gång. Ovanför oss rullade det avreglerade tunnelbanan. Under jorden, bakomskyddsrumsdörren skrek vi oss hesa. För sånt har ingen plats i allt det rena. Som trashankarna vakterna släpar bort från nån nybyggd galleria. Och skickar till katakomberna.

Love A, Stockholm 2007"

Inga rättigheter reserverade
www.pucka.se