I denna bok sysselsätter sig Peter Englund med två breda teman. Det ena är Den Stora Historien: det handlar om krig och revolutioner, politiska mord, forna och sentida fältherrar och besök på deras slagfält. Det andra är Den Lilla Historien: synen på tiden, synen på ensamhet, på smuts, med mera. Här kan man få svar på frågor som: Vem mördade Karl XII? Vilken berömd fältherre trodde att en elefant gjort honom gravid? Hur tvättade man håret på 1600-talet? Varför grät män så ofta på 1700-talet? Av vilket skäl uppstod vårstädningen på 1800-talet?