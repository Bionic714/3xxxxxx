Ofärd är en historisk spänningsroman, en myllrande, färgrik, episk saga från en 
märklig och okänd brytningstid då globaliseringen för första gången nådde vår del 
av världen.
Ulvbjörn Vamodsson växer upp på gården Borg i Östra Götaland. Tiden är 600-talet 
e.Kr. Vikingatiden har ännu inte börjat, men det berättas redan historier om nord-
bor som farit söderut över haven för att vinna guld och ära.
Ulvbjörn är en avig pojke. Han har svårt för att tala och tar till knytnävarna när 
han blir retad. Hans far ser ner på honom. Men en dag kommer ett följe av stormän 
från Uppland. De tänker locka bönderna i Götaland till ett krigståg mot den brutale 
Ivar Digre. Ledaren Olof Ingjalsson vill oväntat ha med pojken i sitt följe och 
Ulvbjörn får för första gången uppleva stridens rus av lust och fasa.
Olof ger honom nya uppdrag. Nu ska han resa över haven till staden Frisaborg för 
att byta slavar mot silver. Men Ulvbjörn och hans grupp blir tillfångatagna och 
själva sålda som slavar.
Efter några hårda år av slavliv lyckas han rymma tillsammans med sin ägares hustru 
och hamnar i tjänst hos det dåtida Europas mäktigaste person, Frankerrikets drott-
ning Balthild. Ulvbjörn blir en bricka i hennes maktspel. Han blir omväxlande 
krigare, lönnmördare och diplomat.-
Samtidigt upptäcker han en ny värld - prästernas, kyrkornas och klostrens. Han hör 
den gregorianska sången stiga mot valven och grips av en känsla han aldrig tidigare 
erfarit.