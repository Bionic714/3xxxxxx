Fukta din aska är en fiktiv självbiografi där Ernst Brunner låter Carl Michael Bellman själv återberätta sitt liv, något som har kommit att färga romanens språk och det är en mäktig, detaljrik och trovärdig skildring av nationalskaldens liv. 

Fukta din aska är dock en roman som kräver ett långsamt tempo för att man ska hinna med att smälta alla intryck och detaljer. Tar man sig bara den tiden så har man en fantastisk upplevelse framför sig. Det är en berättelse som pendlar mellan högt och lågt, mellan backanaliska fester och vemodiga begravningståg, precis som Bellmans egna epistlar.
