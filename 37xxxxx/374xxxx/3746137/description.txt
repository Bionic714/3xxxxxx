Gustav III skissade fram storslagna planer på att invadera fransk mark. Avsikten var inte endast att rädda drottning Marie-Antoinette och kung Ludvig XVI, utan också att avstyra hela revolutionen. 1791 sändes de två svenska officerarna König och von Fieandt till Frankrike för att kartlägga området mellan Paris och Le Havre, som en förberedelse av den väpnade intervention kungen planerade. Målet var att erövra Paris.

Gustav III:s spioner bygger bland annat på Königs minnesanteckningar som finns bevarade på Riksarkivet. Författare är Thorsten Sandberg, fil kand i historia och journalist. 