Rysare från 2004 av Martin Munthe med Annika Marklund, Christian Magdu, Robert Arlinder m fl.

Camp Slaughter är regisserad av Martin Munthe och producerad av Anneli Engström. Detta är Sveriges första riktiga rysare, starkt inspirerad av den amerikanska slasher-genren, och filmer som Motorsågsmassakern, Fredagen den 13:e och The Burning.

Sex ungdomar reser till ett nedstängt sommarläger för en föräldrafri weekend. Ingen av dem anar att närmaste grannen är en mentalsjuk och retarderad adelsfamilj som gömt sin djupaste "familjehemlighet" i en håla i skogen. Familjehemligheten rymmer ur hålan och hittar fram till sommarlägret. För ungdomarna blir det en kamp på liv och död. 