Del 4 av 10. Programmet gick 2007-07-10.

Möte med Joan Crawfords ande.

På jakt efter legendarisk filmstjärnas ande. 
 
Gail och Chris söker den här gången efter Hollywood-legenden Joan Crawfords ande. Sökandet tar dem bland annat till ett motell där 49 spöken sägs husera i de 46 rummen, och under en seans i restaurangen får en av deltagarna plötsligt svårt att andas. 

Hollywood-legenden Joan Crawford, som ägnade livet åt att söka strålkastarljuset, verkar ägna livet efter detta åt att spela svårfångad. 

Men Gail Porter och Chris Fleming vill till varje pris komma i kontakt med kvinnan de kallar den ultimata filmstjärnan, och söker hennes ande i Los Angeles och Santa Cruz, USA. 

De vägras tillträde till Crawfords gamla hem i Hollywood, där sovrumstapeterna tidigare fattat eld helt av sig själva, och besöker därför välkända Raleigh Studios där de fångar något spännande med kameran. Men är det Joan Crawford? 

På Moss Beach Distillery uppenbarar sig fler andar men fortfarande syns inga spår efter skådespelerskan, därför söker sig Gail och Chris vidare till motellet Brookdale Lodge där 49 spöken sägs husera i de 46 rummen. Här får de också utdelning för sina ansträngningar när något märkligt händer i poolen. Under en seans i restaurangen får plötsligt en av deltagarna svårt att andas, och nu är frågan om det är Joan Crawford som ligger bakom. 

Se om det finns något mer jag har lagt upp:
   
http://thepiratebay.org/user/carma4

/carma4	 	