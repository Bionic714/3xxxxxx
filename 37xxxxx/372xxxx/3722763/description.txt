In Hilversum is de zomerstop inmiddels begonnen. Maar dat betekent niet dat u het maandenlang alleen met herhaling op herhaling hoeft te doen. Welnee, want op internet wemelt het van de tv-zenders, zoals u in dit nummer van Computer Idee kunt lezen. Over tv gesproken: als u een monitor over heeft, tovert u die in een paar stappen om tot een volwaardige tv. Nog meer geknutsel? Ja: we maken de pc-kast koeler en stiller, tonen hoe u YouTube-filmpjes kunt rippen en branden, gaan aan de slag met de rechter muisknop en maken pictogrammen van eigen foto's. We gaan vakantie plannen met internet, kijken naar de concurrenten van Google én gaan Google zelf upgraden: er is meer mogelijk met deze zoekmachine dan u wellicht weet. Tenslotte kijken we onder andere ook nog mee met de pc-dokter én doen we u een serie nuttige tips aan de hand waarmee elke zomerse foto een plaatje wordt. Laat nu de zomer maar echt komen dus