tankafett.com

Skräck från 2000

Alex Browning ska tillsammans med sin klass åka till Frankrike. Strax innan de lyfter ser han framför sig hur planet han just satt sig i, exploderar i ett eldhav och samtliga passagerare dör. Panikslagen försöker han övertyga de andra passagerarna om vad som kommer att hända och under tumultet kastas Alex och fem andra personer av flygplanet. Flygplanet exploderar helt enligt Alex förutsägelse. När Alex sedan försöker återgå till ett normalt liv kommer han till insikt om att det var ödesbestämt att han och de andra överlevande skulle möta döden i olyckan. En efter en går de en brutal död till mötes. Alex och de vänner han har kvar i livet måste nu slå sig ihop för att ändra ett till synes orubbligt öde. Men kan man lura döden?