******************************************************************************

                       SVT Svenska Dialektmysterier 3 av 8 Fredrik Lindström

******************************************************************************

------------------------------------------------------------------------------
                       General Information
------------------------------------------------------------------------------


Typ..................: documentary - dokumentär
Programledare........: Fredrik Lindström
Mer information......: http://svt.se/svt/jsp/Crosslink.jsp?d=45202

------------------------------------------------------------------------------
                       Beskrivning
------------------------------------------------------------------------------

Fredrik Lindström är verkligen en av mina favoriter. Ända sedan Hassantiden har inte mycket han gjort gått mig förbi. Jag älskade Värsta Språket och denna serie Svenska Dialektmysterier är minst lika bra! Serien borde ses av alla boende i Sverige eller pratandes svenska :)

Svenska Dialektmysterier

Är göteborgare roligare än andra? Varför låter örebroare så missnöjda? Ogillar norrlänningar att prata? Och är skåningar överhuvudtaget svenskar?


Hur skiljer sig de olika landsdelarna egentligen åt? Hänger dialekten ihop med med mentaliteten - är den till och med en ren avspegling av den? Och vad är det i de olika regionernas historia som har format våra dialekter? 


Mysterierna är oräkneliga och målsättningen med programmet är alltså inte att bara dokumentera alla sköna sätt att snacka som finns ute i landet, utan att också försöka ta reda på varför. Var kommer skorrandet i Sydsverige och gnället i det mellansvenska Gnällbältet ifrån? Varför pratar man mer dialekt västerut och minst i Stockholmstrakten? är gotländska, jämtska och älvdalsmål egna språk? Och vad är egentligen finlandssvenska? Vad är det överhuvudtaget för skillnad på dialekt och språk? Och varför betraktas rikssvenska som finare än alla andra dialekter, typ?


------------------------------------------------------------------------------


Del 3 - Skåneland
Enligt de flesta undersökningar betraktas skånskan som Sveriges fulaste dialekt. Dess skorrande "r" och diftonger har alltid varit föremål för kritik. Under sin resa i Skånelanden besöker Fredrik ett ockuperat folk med en egen historia.

Vintern 1658 var den kallaste på hundra år. Sverige låg i krig med Danmark och Karl X Gustav stod med sina trupper på Jylland och hade strupgrepp på danskarna om han bara kunde ta sig över till Köpenhamn. Och isen la sig då lägligt över det stora sundet Bält och han kunde tåga över med alla bussarna och danskarna fick ge sig, och överlämna bland annat hela Östdanmark till Sverige. Det var detsamma som Skåne, Blekinge och Halland. 

I dessa landskap talar man ännu en dialekt som kan reta många, och som alltid är impopulär i opinionsundersökningar. Beror det på att det en gång var danska, som tvingades att bli försvenskad? Men hur lät egentligen den danska skånskan? Fanns det skorrande r:et redan då?

Och är det inte så att Sydsverige på många sätt är mycket kontinentalare än övriga delar av landet, och kulturellt ofta hänger ihop exempelvis mer med Tyskland, Danmark och Holland? Är det mest avundsjuka när det gnälls på Skåne? Går gränsen mellan Sverige och kontinenten i själva verket en bit in i vårt eget land? Och var kommer de märkliga diftongerna (dubbelvokalerna) ifrån - de som är så karaktäristiska (beou = bo, beil =bil osv.)? De finns ju vare sig i danskan eller övriga svenskan, utan bara just i det gamla gränsområdet mellan länderna!

------------------------------------------------------------------------------

Serien Vann Det svenska tevepriset "årets infotainmentprogram" 2006 när det sändes och blev mycket populärt liksom hans tidigare framgångar Värsta språket.	