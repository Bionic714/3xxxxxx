I centrum för denna rysare står Ralf, en tämligen misslyckad café- och mackföreståndare - en förlorare som envisas med att tro och hoppas på vinst i nästa dragning. Han lever ihop med Catti som kommer från en yngre generation, brådmogen men trots sin ungdom utrustad med avsevärda livserfarenheter. 

In i deras liv kliver en dag Thomas, en mirakelman som med sina märkliga egenskaper starkt kommer att påverka ortsbefolk-ningen i det lilla isolerade samhället. I sin karga och tröstlösa vardag är de genast redo att anamma och bejaka honom. Men vem är han egentligen?

En spänningsfylld film - den första i Richard Hoberts serie om de sju dödssynderna. Huvudrollerna görs av Camilla Lundén, Boman Oscarsson och Sven-Bertil Taube som Guldbaggebelönades för sin roll som Ralf.