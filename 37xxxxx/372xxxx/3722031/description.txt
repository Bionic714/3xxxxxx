"Välkomna till Glädjekällan, Österlen, Sweden, The World" utbrister Mikael Persson. Han fyller 50 år och firar stort genom att bjuda in alla gamla och nya vänner på en gigantisk fest. En fest som hålls i äppelblommens och syrenernas tid på ett paradisiskt Österlen. 

Mikael har en hemlighet som han tänker tillkännage under kalaset. Han har nämligen äntligen beslutat sig för att göra allvar av sitt förhållande med kvinnan i sitt liv. Han har planerat ett bröllop. Mitt under 50-årsfesten kommer han att fria till sin Catti. Men Catti har helt andra planer. 

Bland skådespelarna märks Camilla Lundén, Göran Stangertz, Lena Endre, Pernilla August, Sven Lindberg, Mona Malm, Sven-Bertil Taube, Börje Ahlstedt, Rebecca Liljeberg, Jakob Eklund, Lena Viredius, Mats Bergman, Shanti Roney, Helena Brodin och Thomas Roos. 

Med den stjärnspäckade "Födelsedagen", den sjunde filmen om Mikael och Catti, fullbordar Richard Hobert sviten som bygger på de sju dödssynderna. De tidare filmerna är "Händerna", "Glädjekällan", "Höst i paradiset", "Spring för livet", "Ögat" och "Där regnbågen slutar".