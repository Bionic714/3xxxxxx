Mikael Persson är på väg att förverkliga sin dröm, en stor musikal med några av Sveriges främsta artister och med sig själv i huvudrollen. Men bara några veckor före premiären knackar kronofogden på dörren och tvingar ut Mikael och hans familj på gatan. Han och fästmön Catti tar till alla medel för att rädda hans livsverk och får oväntad hjälp från det förflutna.

?Där regnbågen slutar? är den sjätte filmen i Richard Hoberts serie om de sju dödssynderna. De tidigare filmerna är "Händerna", ?Glädjekällan?, ?Höst i paradiset?, ?Spring för livet? och ?Ögat?. Förutom huvudrollerna, som spelas av Göran Stangertz och Camilla Lundén, kan vi i denna film även se Rolf Lassgård, Pernilla August, Rebecca Liljeberg samt musikalstjärnorna Peter Jöback, Tommy Körberg, Helen Sjöholm och Sharon Dyall.
