Komedi/drama/svensk/trailer från 2007 av Johan Kling med Michelle Meadows, Michael Segerström, Richard Ulfsäter m fl.

OCH DU TRODDE LIVET VAR RÄTTVIST?

Darling är en mörk societetskomedi med manus och regi av Johan Kling. Humor och tragik om ung, självupptagen överklass och vanligt hyggligt folk, utan pekpinnar och moralkakor men inte utan moral.

En film som skarpögt och med svart humor skildrar tillvarons villkor i 2000-talets caffe latte-Stockholm - självupptagenhet och tomheten i den unga Evas bekymmersfria tillvaro i de fina kvarteren runt Karlaplan och den tragikomiska utsattheten i den före detta elektroingenjören Bernhards tröstlösa vandring genom anställningsintervjuer och ströjobb.