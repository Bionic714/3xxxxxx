På natten den sista november 2005 tog komikern Micke \"Svullo\" Dubois sitt liv i ett cykelförråd, bara 46 år gammal. Få visste att den hejdlöst rolige Svullo hade en mörk sida. Att det bakom hans provocerande och utmanande figurer fanns ett avgrundsmörker.

I nästan tio år var Gitte Nilsson sambo med Micke Dubois. Tillsammans har de tre barn. I boken berättar Gitte öppenhjärtligt om deras relation och Mickes allt svårare sjukdom. Berättelsen pendlar mellan ljusaste lycka och mörkaste sorg.