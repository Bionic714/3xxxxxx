Denna ljudbok handlar om Königsbergsradions verksamhet under andra världskriget. Redaktionen satt sällan i Königsberg, det vill säga nuvarande Kaliningrad, utan höll för det mesta till i Berlin. Han har lagt ner stor möda på att spåra de svenska medarbetarna. Det rörde sig om exilsvenskar, som av en eller annan anledning hamnat i Berlin och endera var nazister eller också lycksökare och vilsekomna existenser i största allmänhet. När bomberna började regna över Berlin flyttade redaktionen för en kort tid över till Königsberg i Ostpreussen. Och när det sedan började osa hett även där, flyttade man till Norge, där man i det längsta sände från en sändare utanför Oslo. 
Efter krigsslutet återvände Königsbergsradions medarbetare slokörade hem till Sverige. Den ene tog sig för att sköta en hönsfarm i Småland, den andre blev portier på Karlstads stadshotell, och grevinnan Dagmar Kronstedt gick och gifte sig med blivande Nobelpristagaren Ulf von Euler. 
