Genre: skräck / Thriller

För att gena svänger Chris in på en öde grusväg i skogen. Men istället för att komma fortare fram, krockar han med en stillastående bil och dess fem chockade passagerare. Upprörda berättar de att deras bil har fått punktering eftersom någon har spänt upp taggtråd över vägen ... Efter flera timmars förgäves sökande efter hjälp i skogen, och i takt med att mörkret faller, kryper skräcken allt närmare inpå dem. När de hittar en jägarstuga full av groteska vapen och fasansfulla souvenirer efter en makaber jakt, tvingas de inse att något fruktansvärt är i görningen! Här pågår en jakt ... men vem är bytet? Wrong Turn banar inte bara sin egen fasansfulla väg inom skräckfilmsgenren - filmens bloddrypande specialeffekter når höjder som överträffar publikens värsta förväntningar! Specialeffektskonstnären Stan Winston, som har producerat filmen, kan sina saker och har redan kammat hem inte mindre än fyra Oscar (Jurassic Park, Terminator 2, Aliens). Även till den mest härdade skräckfilmsentusiasten, som tror sig ha sett allt, är det bara att säga: "Jason, go home!" Det är först nu mardrömmen börjar... 