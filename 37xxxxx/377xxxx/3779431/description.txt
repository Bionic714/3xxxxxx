Beskrivning:
   	Kyrkobrännaren Asser Toropainen ger på dödsbädden sin sonson Eemeli ett uppdrag: han ska grunda en Dödskyrkostiftelse och bygga en ny kyrka som kompensation för de kyrkor Asser har bränt ner i sina dar.

Eemeli fullföljer sitt uppdrag. Den magnifika stockkyrkan i Sotkamos utmarker lockar snart till sig alla möjliga slags människor och efter hand växer ett särpräglat litet samhälle upp omkring kyrkan.

Finland för en tynande tillvaro. Runtom i världen smälter småkrigen samman till ett världskrig. Även om livet i den lilla kyrkosocknen vid sjön Ukonjärvi präglas av betydligt mer rim och reson än krigsfronterna, får Eemeli gott om svårlösta problem på halsen.

Med sin flödande fantasi och medryckande berättarkonst träffar Arto Paasilinna rätt också när han tar sig an de mer dystra framtidsperspektiven.

