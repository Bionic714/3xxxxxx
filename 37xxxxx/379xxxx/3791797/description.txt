Un documentario teatrale scritto, diretto e interpretato da Christian Biasco

È possibile che la pandemia di AIDS sia stata causata da vaccini antipolio accidentalmente
 contaminati con un virus delle scimmie e utilizzati in Africa alla fine degli anni '50?
'L'origine del male' è il risultato di un lavoro di ricerca durato più di tre anni,
che ha avuto come obiettivo la creazione di un "documentario teatrale" sulla teoria del vaccino orale antipolio
e che ha debuttato nell'estate del 2004.
Con il termine "documentario teatrale", si intende un racconto multimediale,
basato scrupolosamente su fonti pubblicate, da presentare a teatro come se fosse uno spettacolo.
L'idea di fondo è che il teatro può riappropriarsi del ruolo di comunicazione e di spazio di discussione,
dove persone in carne e ossa si incontrano e si confrontano.
Lo spettacolo ripercorre la storia e l'evoluzione di un'idea, la teoria del vaccino antipolio,
attraverso gli articoli, i dibattiti, i sostenitori e gli oppositori,
 gli argomenti e le critiche, gli attacchi e le censure, i misteri e i colpi di scena,
cercando di offrire un quadro il più esaustivo possibile di questa controversia scientifica complessa
 e dai possibili gravi risvolti sociali e politici.
 Lo spettacolo diventa poi il pretesto per raccontare dell'Africa coloniale,
dell'etica nella sperimentazione, della lotta alla poliomelite, del funzionamento
 della scienza moderna, ma soprattutto delle nostre responsabilità come cittadini
 che hanno il diritto e il dovere di informarsi e conoscere.
L'AIDS è probabilmente la malattia più "mediatica" e mediatizzata,
eppure quanto conosciamo di essa?