"Fräck konstkupp mot Nationalmuseum - stort pådrag i natt efter beväpnade rånare." 
"En tavelkupp vars brutalitet och fräckhet saknar motstycke i svensk kriminal-
historia." Dagstidningarnas förstasidor 23 december år 2000. Vad hade hänt? En 
mycket liten tavla som i fyrtiofyra år hängt ganska obemärkt på en vägg i den 
holländska 1600-talssamlingen på Nationalmuseum hade blixtsnabbt klipps ner med 
avbitartång av en beväpnad svartklädd man och förts bort. Vad var det för tavla? 
Ett ovärderligt självporträtt av Rembrandt Harmenzoon van Rijn, framställt i Leiden 
1630. Utfört med finslipad kopparplåt som grund, täckt med bladguld och bemålat. 
Ett konsttekniskt genombrott. tavlans tillkomst och vandring genom historien och 
runt i Europa är i sig ett äventyr med olika ägare och placeringar innan den till 
sist kommer till Nationalmuseum. För att en dag bli stulen. En kvalificerad 
spaningsprocess i samarbete med FBI ledde så småningom till domar för grovt rån 
och häleri - och en spektakulär upplösning. Yngling på guld är en faktabaserad 
roman uppbyggd i tre delar: brottet, historien och efterspelet.
