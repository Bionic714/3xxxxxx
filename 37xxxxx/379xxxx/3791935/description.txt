"Texas Chainsaw Massacre - The Beginning" är en fortsättning till "Motorsågsmassakern"-filmerna och är en skrämmande berättelse om hur Thomas Hewitt blev den ökände och sinnesrubbade seriemördaren Leatherface. En övergiven baby som fötts under de mest fruktansvärda omständigheter tas om hand om av excentriska familjen Hewitt. Under deras morbida uppfostran utvecklar Thomas en tjusning för motorsågar och tortyr. Det får fyra ungdomar erfara när de är med om en bilolycka och kontaktar polisen. Den skumma sheriffen som dyker upp leder dem till ett avlägset skräckhus. Där måste ungdomarna slåss för att överleva natten hos den kannibalistiska familjen med sadistiska ritualer, när Thomas mordiska begär väcks till liv och han förvandlas till Leatherface.