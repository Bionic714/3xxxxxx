För tio år sedan skedde den kanske mest sinnessjuka etniska rensningen mänskligheten har beskådat. Under en tremånadersperiod blev över en miljon Tutsi-flyktingar brutalt mördade av Hutu-rebeller i Rwanda. Trots att vi lever i en värld av ändlösa kommunikationsmedel och ett nyhetssamhälle som aldrig sover lyckades resten av världen stänga sina ögon för vad som pågick. Men en person vägrade blunda. Detta är den sanna historien om en mans kamp för att rädda så många flyktingar som bara står i hans makt genom att erbjuda dem skydd i det hotell han är föreståndare för. Genom sitt enorma mod och stora hjärta lyckades han rädda livet på mer än tusen flyktingar som annars hade gått en säker död till mötes