 http://www.sr.se/cgi-bin/p3/programsidor/index.asp?programid=2547


Radio for beginners

söndag 29 juli 2007, SR P3 Frispel

Det kan handla om att spela in en skata. Eller isen som smälter av varmt vatten. Det kan handla om andedräkten från rösten från munnen vid ditt öra. Eller såhär ? det handlar om ljud. Jesper Norda är ljudkonstnär och har för första gången gjort ett verk särskilt för radion och Frispel i P3. Med PJ Harvey i ena handen och boken Bandspelaren som hobby i den andra promenerar han ut i etern och in i dina öron.

?Jag har samlat en del ljudkonstverk jag tycker mycket om, en del musik som jag just nu älskar, och en del inspelningar som jag har burit med mig länge. Inta en poetisk hållning snarare än en kritisk när du lyssnar. Den poetiska hållningen är den bästa.?

Jesper Norda är ljudkonstnär och född 1972. Han bor och arbetar i Göteborg, utbildad vid Musikhögskolan, Göteborg, 1996-1998, samt vid Valand konsthögskola, Göteborg, 1998 - 2002. Är för närvarande anställd som adjunkt i fri konst/ljud på Konsthögskolan Valand.

För att ladda ned ljud från hans hemsida, gå in på www.jespernorda.com

Radio for beginners är producerat av Malin Holgersson, malin@kokokaka.com, på produktionsbolaget Koko Kaka Entertainment.
