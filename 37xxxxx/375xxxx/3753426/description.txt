tankafett.com

Komedi från 2000

Matthew, som just börjat på college, befinner sig i en hiss i skolans område. I hissen finns även en tjej som går på skolan. Precis innan Matthew får syn på henne går elektriciteten, hissen stannar och det blir kolsvart. Endast utlämnade till varandra låter de två sina lustar få fritt spelrum. Kort sagt; de har sex. Matthew blir blixtkär i tjejen vars ansikte han aldrig sett. Morgonen efter är elektriciteten åter igång, men när Matthew vaknar upp i hissen är tjejen borta. Det enda han vet om henne är att hon bor i flickornas studenthem, men där bor även över hundra andra tjejer. Fast besluten att hitta sin drömbabe beger han sig ut på en terminslång jakt på rätt tjej.