Pansarchef under Rommel är känd som en av de mest balanserade av andra världskrigets tyska militära memoarer.

Hans von Luck var överste i tyska pansartrupperna under andra världskriget. Han tjänstgjorde i 7:e och därefter i 21:a pansardivisionen i Polen, Frankrike, Nordafrika, Italien och Sovjetunionen. Von Luck kapitulerade till de sovjetiska styrkorna i maj 1945. Efter flera års rysk fångenskap frisläpptes han och återvände till Tyskland. Han blev aktiv inom veteranrörelsen och föreläste även på militära utbildningar. Han blev även god vän med sina forna motståndare som den brittiska fallskärmsjägaren majoren John Howard, vilken ledde attacken mot "Pegasus bridge" i Normandie 6 juni 1944, och den amerikanske historikern Stephen Ambrose, författaren till Band of Brothers, som också uppmanade honom att skriva sina memoarer "Pansarchef under Rommel". Von Luck avled 86 år gammal, den 15 januari 1997.
