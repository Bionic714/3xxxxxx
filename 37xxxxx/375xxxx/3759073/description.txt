 http://www.sr.se/cgi-bin/vastmanland/program/index.asp?date=2007-07-27&ProgramID=67 
http://www.sr.se/cgi-bin/vastmanland/nyheter/artikel.asp?artikel=1504934
Nyheter, 15:57  fredag 27 juli 2007


Norberg - samlingsplats för electromusiker

I helgen är det dags för den årliga musikfestivalen i Norberg. Torsdag kväll fram till och med lördag, fylls området vid den gamla gigantiska Mimerlaven av publik, konstnärer, performanceartister och musiker.

Norbergsfestivalen har av någon kallats ?Den nordiska elektronikens spelmansstämma?.

Det är svårt att beskriva vilken typ av musik som spelas under festivalen - det handlar om konst och performance, men också om electro-akustisk musik.

Daniel Araya är en av alla de som är med och jobbar gratis för att Norbergfestivalen ska leva vidare. Tillsammans med ett tiotal andra volontärer har han satt upp en fristående scen på campingområdet kallat 303.

- Eftersom festivalen har haft lite ekonomiska problem och är lite neddragen i år så bestämde vi oss för att göra campingscenen 303 själva, säger Daniel Araya.

Festivalen har även haft problem att få ihop folk. 

- Folk har gjort det på sin fritid så orken har väl trytit för några. Vi hoppas att vi får lite nytt folk så vi får igång det igen.

På den ideellt drivna scenen 303 varvas liveartister med DJ:s, performance och workshop. Det blir också en open stage där besökare själva kan ställa sig på scen.

En av de som spelar i helgen är artisten Node, i vanliga fall Niklas från Malmö. Han ser mest fram emot att få träffa allt folk.

- Man träffar mycket folk på internet som gör musik. Så samlas man här, säger Niklas.


(intervjuer med Daniel Araya, Niklas Broman, Kim Khan, Michael Christiansen.)

