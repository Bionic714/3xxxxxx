?500 Stenkastende Autonome Voldspsykopater fra Helvede?
Ny dokumentarfilm om Ungdomshuset.

For første - og måske sidste gang - har et filmhold bestående af 4 instruktørerer, bevæget sig ind bag dørene på Jagtvej 69.
Det er resulteret i en film som giver et anderledes indtryk af aktivisterne og brugerne af Ungdomshuset på Nørrebro.
 
Filmens titel refererer til banneret "Til salg - inklusive 500 stenkastende autonome voldspsykopater fra Helvede" som
var Ungdomshusets svar, da politikerne i 1999 besluttede at sælge huset på Nørrebro. Huset blev siden købt af den kristne
sekt Faderhuset, og en årelang retssag om brugsretten til huset startede. Den skulle finde sin afgørelse i 2006.
Gennem et år følger instruktørerne Ungdomshusets aktivister på nært hold i deres kamp om værdier, aktivisme
og fortvivlelse på den yderste venstrefløjs bastion for adskillige københavnske subkulturer. Et mytisk sted, hvor der findes
store idealer om en anden samfundsorden og en konstant kamp mod autoriteter.
Hvad skete der i året op til at den endelige dom faldt over Ungdomshuset?
 
Motivationen var at lave en anderledes og aktuel dokumentar - fortælle hvad der sker bag barrikaderne og parolerne.
Instruktørerne havde ingen relationer til Ungdomshuset da projektet startede og filmen er instruktørernes umiddelbare
oplevelse af huset og aktivisterne gennem et år. Denne umiddelbarhed er selve indholdet og formen.
Målet er at filmen sætter tanker i gang om alternativer i livsstil og tænkemåde.
At mærke en presset gruppe menneskers kamp for noget de fleste ikke forstår.

SEED SÅ LÆNGE I KAN!