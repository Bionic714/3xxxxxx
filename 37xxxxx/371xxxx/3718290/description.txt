Dansk dokumentarfilm 2007. 
Good Copy Bad Copy fortæller historien om det ophavsretlige limbo, verden befinder sig i. Vestlige mediekoncerner og rettighedshavere ønsker en verdensorden, mens "pirater" og kulturelle bevægelser i den tredje verden opfinder nye spilleregler. Som Vesten måske bliver nødt til at spille med på. I en dagligstue i Pittsburg sammensætter en ung producer fængende pophits på sin lille computer. På kun 30 sekunder bruger han bidder af Elton John, Notorious B. I. G. og Destiny's Child i et helt nyt nummer. Men hvem ejer musikken? Hvem ejer kunstnerne? Over hele verden, fra Nigeria til Brasilien, boomer piratkopieringen, mens Hollywood og pladeindustrien intenst kæmper imod. 