Glädjekällan 2. Vendela, som just har bestämt sig för att män är ett avslutat kapitel i livet, dras in i en virvelvind av känslor och en ny kärlek vid namn Ragnar. Samtidigt blir Ragnars son, rocksångaren Mick, förförd av en kvinna när han är på väg hem till sin gravida fästmö Catti. Dessa båda händelser sätter familjelivet i gungning och leder till en rad tragikomiska och dramatiska förvecklingar, som kulminerar under traktens årliga äppelmarknad. En kärleksfull dramakomedi av Richard Hobert med Camilla Lundén, Göran Stangertz, Sven Lindberg, Mona Malm, Solbjørg Højfeldt och Börje Ahlstedt. Filmen erhöll Amanda-priset för "Årets bästa nordiska film 1995".