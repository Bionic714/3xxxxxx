Artie Cohen, rysk-judisk polis i New York, ska just gifta sig när en gammal vän 
hör av sig och behöver hjälp. Strax därefter hittas samme kompis död och Artie 
dras in i ett nät av halvsanningar, lojaliteter och konflikter. Hårdkokt deckare 
med blandning av storstad, brutalitet och samhällskritik och ett närgånget 
porträtt av den ryska immigrantbefolkningen i USA. Tillika drabbande skildring 
av New York efter elfte september.