Orig. titel:
Dark Water

Genre:
Rysare

Regi:
Walter Salles

I rollerna:
Jennifer Connelly
John C. Reilly
Tim Roth
Pete Postlethwaite

Handling:
Dahlia Williams (Jennifer Connelly) har precis skiljt sig, då hon med tankarna upptagna av den kommande vårdnadstvisten flyttar, av ekonomiska skäl, till Roosevelt Island (vilket inte säger mig något, då jag inte alls har några kunskaper om New Yorks geografi, men i filmen framställs detta område som en typisk betongförort). Lägenheten som hon bosätter sig i, tillsammans med sin dotter, är både sliten och lyhörd, men då den ändå har vissa fördelar försöker Dahlia trivas. Snart visar det sig dock att deras nya bostad har en hel del egenskaper som man som (nyinflyttad) hyresgäst inte önskar sig: kroniskt krånglande vattenledningar, en portion mindre trevliga och en portion kroppsligen frånvarande grannar samt en ignorant hyresvärd (John C. Reilly). Problemen med lägenheten eskalerar till en sådan nivå att Dahlia (och åskådaren med henne) inte vet om hon håller på att bli galen eller om det hon tycker sig se faktiskt kan bero på att hon och dottern blir utsatta för övernaturliga företeelser.

/Grim