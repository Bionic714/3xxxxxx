Komedi från 1999 av Paul Weitz med Jason Biggs, Jennifer Coolidge, Shannon Elizabeth m fl.

Jim är inte bara oskuld, han är dessutom desperat att bli av med den. Hans far, som är ovanligt förstående, gör allt för att på bästa pedagogiska vis ge sin son en lektion i ämnet sex. Till sin hjälp tar han förutom diverse porrtidningar även en samling anatomiska uttryck från 50-talet. Jim lyckas till slut få med sig skolans utbytesstudent Nadia till sitt pojkrum där han i ett tafatt försök att förföra henne gör bort sig ganska så ordentligt... och allting sänds ut via internet till hans skolkompisars stora glädje. Men skam den som ger sig tänker Jim och använder sedan sin mors nybakade paj till något helt annat än efterrätt. 