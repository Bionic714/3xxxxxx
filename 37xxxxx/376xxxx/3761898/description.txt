tankafett.com

Drama / Thriller från 2006

Paris, 1700-tal. Grenouille kommer till världen under en grov träbänk där hans mor rensar fisk i Les Halles. En vanlig människa skulle snabbt gå under, men Grenouille är ingen vanlig människa. Han saknar helt kroppslukt och människor blir, utan att förstå varför, illa till mods i hans närvaro, så han lever i en obruten isolering. Desto lättare för honom att bevara sin hemlighet - han är född med ett luktsinne så fint att han i mörkret kan följa en enskild människa rakt genom stinkande människomassor, på flera kilometers avstånd. Dofter blir hans besatthet, hans passion och meningen med hans liv, men också hans yrke - parfymörens. Den doft som ger honom den mest utsökta njutningen finner han hos unga oskuldsfulla kvinnor. Själva kvinnorna intresserar honom inte - men Doften! Den måste utvinnas och förädlas efter konstens alla regler, men utövandet är bundet till ett fruktansvärt villkor...