tankafett.com

Skräck från 2003

De fyra collegevännerna Denise, Mary, Jerry och Bill är ute på en bilsemester tvärs genom USA. Färden leder dem längs öde landsvägar där de söker efter annorlunda, lokala attraktioner. När de stannar till för att tanka bilen vid "Captain Spauldings Museum of Monsters and Madmen" möter de den märklige föreståndaren, Captain Spaulding. Han blir överlycklig över deras besök och tar dem med på en guidad tur genom historiska seriemördare. Captain Spaulding berättar om den lokala legenden Dr. Satan, en sadist som levde i början av 1900-talet och vars kropp enligt rykten ska finnas begravd någonstans i närheten. Deras första misstag är att de, naturligtvis, beslutar sig för att undersöka saken närmare. Deras andra misstag är att de tar upp en ung, vacker lifterska vid namn Baby.