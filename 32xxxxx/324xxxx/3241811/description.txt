Mystery Science Theatre 3000, eller MST3k som serien kort och gott kallas, har blivit ett kultfenomen i USA, och i stora delar av övriga världen också i mångt och mycket.

Grundidén är att Joel, och senare Mike, har blivit uppskickad i rymden för att se hur väl den mänskliga hjärnan klarar av att oavbrutet utsättas för dålig film. Riktigt dålig film.

För att härda ut skapar Joel/Mike två robotkompisar, Tom Servo och Crow T. Robot, som han slänger käft med. Utöver detta så sitter de konstant och kommenterar kalkonrullen de tittar på, fyller i egen dialog, driver med de dåliga skådisarna, och så vidare.

Under de tio år som serien höll på så fanns det en hel del svackor, framförallt under perioden på The Sci-Fi Channel då de av kontraktsskäl bara kunde använda sig av gamla science-fictionfilmer. Jag tänkte dela med mig av de episoder som jag och mina polare tycker bäst om. Skall försöka slänga upp en i veckan ungefär.

Danger! Death Ray! har allt som en bra MST3k rulle skall ha; en underbart fånig titel, totalt obegriplig på snudd till obefintlig handling, riktigt dåliga skådisar, fantastiskt usla effekter och katastrofala klipp.

Mer info om filmen här: http://www.imdb.com/title/tt0062035/
Mer info om MST3k här: http://www.mst3kinfo.com/