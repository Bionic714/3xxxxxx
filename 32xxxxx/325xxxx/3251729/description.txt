Saknar du en kompgitarrist för dina produktioner i datormiljö? Då kanske denna VST-plugg kan vara lösningen. Samplingsskivor har funnits länge, och för några år sedan började vi överösas med stora multisamplade bibliotek som spelas i musikdatorer. Virtual guitarist (förkortas här till VG) har fört det konceptet ett steg längre, genom att integrera typiska fraser för respektive gitarrljud samt synk till sequencerprogram och dess tempo. Biblioteket är därför på hela 1,6 Gbyte.

