Första säsongen av HippHipp! 
sändes under fem lördagar hösten 2001 och sketchprogrammet fick snabbt en trogen tittarskara tack vare sina roliga figurer, höga tempo och absurda idéer. I HippHipp! säsong 1 träffar vi Kajani - den galne brandmannen, Staffanstorps egen Terminator - Tiffany Persson och den ungerske musikprofessorn Itzhak Skenström som återskapar Slaget vid Lützen med hjälp av några rökbomber och en saxofon. Vi ser också den berömda kapar-sketchen, irakierna Achmed och Achmed, den arrogante filmkritikern Urban Spänge, hälarna Tony och Zunken och den vidrige utrikeskorrespondenten Morgan Pålsson som rapporterar om tredje världens fattigdom från sitt fem-stjärniga hotell. Dessutom Melodikrysset, ett ryskt James Bond-medley, dagens I-landsproblem, en dagisklass som rekonstruerar Tomas Brolins frisparksmål från VM 1994 och mycket, mycket mer ... 

HippHipp! säsong 2. 
Sändes under våren 2003 och lockade varje vecka över en miljon tittare till TV-apparaterna. Den kritikerrosade serien innebar det stora genombrottet för skaparna Anders Jansson & Johan Wester. I de sju avsnitten kan du bl a se Tiffany Persson gå på viktväktarna, Brandmannen Kajan spela innebandy och vara med när Musikprofferssorn Itzhak Skenström återskapar Sound of Music. Vi återser även Hälarna Tony & Zunken, Melodikrysset och får följa med när Utrikeskorren Morgan Pålsson och hans fotograf jagar Osama Bin Laden i Thailand. I säsong 2 introduceras även en rad nya figurer, de våldsbenägna pensionärerna Axel & Yngve, Alpinisterna Björn & Thorvald och Mike Higgins med sitt program Svenska för Nybörjare. Dessutom träffar vi Hårdrocksbröderna Micke & Mini, den sönderstressade hjärt-kärl-läkaren J-O, MMF's Hejarklack, Svenska Kändisresor, den omtänksamme Kravallpolisen, Trumbebisen, Djur i Hatt, Den Blinde Nazisten och många fler. Som avslutning på säsongen ser vi de ryska bröderna Petrov i sitt oförglömliga musicalmedley "From Cats to Jesus". 

Hipp hipp! - Extramaterial 
En fullmatad DVD med cirka 3 timmar extramaterial från HippHipp säsong 1 och säsong 2.
*Borttagna scener från Säsong 1: Itzhak – Itzha och ”Hoffman” – Övrigt 1 – Övrigt 2
*Borttagna scener från Säsong 2: Tiffany – Itzhak – Morgan & Robert – Hälarna – Bröderna – Axel & Yngve – Övrigt 1 – Övrigt 2 – Övrigt 3
*Så spelade man in HippHipp. Se hur sketcher improviseras fram. Jämför exempel från inspelningen med färdiga versioner: Äventyrarna 20 frågor – Hälarna på socialen – Itzhak & Sound of Music
*Så redigerade man HippHipp. Jämför råklippta versioner med färdiga sketcher: Kajan innebandy – Den blinde nazisten – Packmannen
*HippHipp på olika språk. Upplev Tiffanys taxiresa i Stockholm dubbad bland annat till isländska, kinesiska och stockholmska.
*Itzhak kommenterar bröderna Petrovs Ryska Musikalmedley.
*Vinjettlåten till HippHipp av Magnus Börjesson.
*Delar av Tiffany och Kajan som scenföreställningen En Överdos Kaffe.
*Delar av Itzhak, Tiffany och Kajan från scenföreställningen Denna Penna Bensin.
*Utrag ur HippHipps provprogram Jalla! Jalla!
*Delar av de bortklippta studiobitarna från säsong 1 av HippHipp.
*Dessutom: Teckningar, karaktärsbeskrivningar, stillbilder, frågor & svar. Och inte minst: En karta över Staffanstorp – Tiffany pekar ut smultronställena i sin favoritstad.