Med detta program ska den som vill ta sin samling VST-pluggar med sig ut, till exempel till live-spelningar, få ett enklare verktyg för detta, istället för att starta upp sitt sequenserprogram på scenen.

Framför allt är det virtuella instrument som gäller. Det hela fungerar som ett datorbaserat effektrack som rymmer pluggarna, var och en fullt kontrollerbara från ett externt keyboard.

Programmet stödjer dessutom ReWire 2, och kan användas för att ge en arbetsstation mer datorkraft. Med hjälp av Steinbergs VST System Link kan man även koppla ihop en dator med V-stack och en dator med Cubase eller Nuendo och utnyttja de inladdade pluggarna mellan enheterna, som om de låg i samma maskin.
