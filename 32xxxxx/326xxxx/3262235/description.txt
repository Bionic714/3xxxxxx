Åke Edwardsson - Låt det aldrig ta slut

Uppläsare: Samuel Fröler

Det är en ovanligt varm sommar i Göteborg och en ung kvinna hittas mördad i en av stadens 
parker. Har hennes död samband med det hittills ouppklarade mordet på en ung kvinna för fem 
år sedan? Kriminalkommissarie Erik Winter följer den gamla utredningen steg för steg 
samtidigt som han arbetar för att lösa det nya fallet.

Åke Edwardson, född 1953, har tidigare arbetat som journalist men är idag en av våra 
bästa kriminalförfattare. Åke Edwardsons romaner om brott har rönt stora framgångar, 
prisbelönats och översatts till flera språk. Mest känd är han för sina böcker om Erik 
Winter men har har även skrivit kritikerrosade skönlitterära noveller i Genomresa från 1999.

Samuel Fröler är väl för de flesta känd för sin roll som Johan Steen i tv-serien 
Skärgårdsdoktorn men har flera andra filmer och roller bakom sig. Han har också 
påbörjat en karriär som sångare.

9 CD - ca 10 timmar

Recensioner
På kort tid har Åke Edwardson gjort sig ett namn som en av våra främsta kriminalförfattare. 
Den fjärde delen i Winter-serien, "Låt det aldrig ta slut", låter inte förväntningarna 
komma på skam.

Överfallet på en ung studentska i centrala Göteborg aktualiserar ett fem år gammalt mord 
på exakt samma ställe. På den undanskymda platsen sker snart flera allvarliga brott. 
Kriminalkommissarie Erik Winter och hans kollegor ställs på hårda prov i ett överhettat 
Göteborg där sommaren aldrig tycks ta slut.

Som nybliven far måste Winter försöka balansera privatliv och arbete, något som inte är 
alldeles enkelt. Samtidigt inträffar en händelse som djupt påverkar Fredrik Halders liv 
och även involverar hans kollega Aneta Djanali.

Här fördjupar Edwardson personteckningen av karaktärerna kring Erik Winter. 
Hans mörka historia är en andlöst tät thriller i klass med de tidigare Winterromanerna. 
Och vi som läst dem vet vad det vill säga.



Författare:  	Edwardson, Åke
Bindning:  	CD-skiva
Förlag:  	Pan Hörböcker
Utgivningsland:  	Sverige
Utgivningsdatum:  	2004 (ursprungligen 200312)
ISBN:  	9173130788
Upplaga:  	01
Serie:  	Fröler, Samuel
Språk:  	Svenska
Vikt:  	222 g
Kategorisering:  	Romaner & noveller