Jupp nu e de dags för pettson och findus igen,,,Lite Ja Ganska mycket spel info,,,Den här gången är Findus ute i trädgården. Du kan styra Findus att gå vart du vill i trädgården. Det är ganska kul i början att kunna styra Findus fritt, men tyvärr lite i knepigaste laget. Efter ett tag känns det mest onödigt och tidsödande att behöva leda katten genom trädgården. Lite här och var stöter du på olika spel. Det finns ingen speciell markör som visar var det finns ett spel utan man får själv försöka lista ut var spelen finns. När du sedan hittat ett spel behöver du aldrig leda Findus dit igen utan då får du tillgång till spelet på en speciell karta.Själva huvudspelet är ett trädgårdsland. Genom att spela andra spel vinner du plantor, frön, trädgårdsredskap, gödsel och vatten som behövs till trädgårdslandet. När du fått en planta kan du plantera den i trädgårdslandet, men först måste du rensa bort ogräset. Sedan får du inte glömma bort att vattna plantan och rensa bort ogräset efter hand. Gör du det får du lön för mödan. Man vet aldrig vad som växer upp i landet. Det kan bli mycket underliga skapelser. Men så är det ju också Pettsons värld och där kan man förvänta sig det mesta.Det finns en hel del kluriga spel som sätter igång barnens tankeförmåga. Spelen är ofta så pass kluriga att ett förskolebarn lätt går bet på dom. Min sexårige son tröttnade därför ganska fort på spelet. Det passar betydligt bättre till en åtta eller nioåring. Det står inte någon åldersrekommendation på förpackningen vilket jag tycker är dålig stil. Min rekommendation är från ca (7)-8 år.Det finns en variant av Solitär och en variant av Tornen i Hanoi som är mycket festligt gjorda och som säkert kan underhålla barnen ett bra tag. Ett spel som barnen däremot troligtvis kommer att tröttna fort på är Pinnspringet. Man ska leda Milla till farmor över pinnar. På varje pinne står en siffra. Genom att använda plus eller minus av två eller tre tal ska du få ihop rätt tal. Låter kul, men det tycks inte fungera. Vad jag än gör så blir det fel. Så vem vill spela ett spel som inte fungerar?I Vem bor var övar barnen dels väderstreck och dels logiskt tänkande. Det gäller att ange var några mucklor bor genom att lyssna på ledtrådar, exempelvis;Jag bor i ett hus med skorsten,Jag bor sydost om ett hus med rak dörr och Jag bor väster om ett hus med fyrkantigt fönster. Kul, men definitivt för svårt för förskolebarn.I Pettson o Findus i snickarbon kunde barnen bygga olika skapelser av Pettsons bråte i snickarbon. Två liknande aktivitet finns i Pettson o Findus i trädgården. Dels kan barnen bygga sin egen tågbana med räls, växlar, träd, hus med mera. Tågen kan till och med köra runt på tågbanan. Jättekul tyckte alla mina tre testpiloter - en fyraårig och en sexårig pojke samt en åttaårig flicka. Du kan även bygga dina egna fantasifulla växter.Vattenspeletkänns igen från Pettsons julkalender 1997. Här skjuter man stenar på en ballong. Det gäller att skjuta på rätt ställe och med rätt fart för att vattnet ska komma ner i tunnan.I Bispelet styr du ett bi från svamp till svamp tills den når fram till blomman. Du styr biet genom att klicka på höger, vänster eller rakt fram. Det är faktiskt inte så lätt som det låter. Höger är ju inte höger på skärmen utan höger sett från biets perspektiv.När barnen hittat alla spelen (dom behöver alltså inte nödvändigtvis klara av alla spelen) kommer Lappgubben fram. Han har små lappar med ledtrådar. När du klurat ut vad Lappgubben menar med sina lappar öppnar sig underjorden. Där finns fullt av gångar och i gångarna hittar du olika saker. Plocka på dig dom. Ibland stöter du på ett underjordiskt rum med en uppfinning som du måste klura ut lösningen på. Här gäller det att använda hela hjärnans kapacitet. Ändå är det lätt att gå bet. Den som har Pettson o Findus i snickarbon känner igen sig. Det är ofta samma typ av uppfinningar, om än vidareutvecklade, och det gäller att tänka på samma sätt,,,,,,Hmm,,,
Omdöme:Pettson o Findus i trädgården är ett program där det verkligen gäller att använda sin tänkeförmåga. De flesta spelen är ganska svåra, men välgjorda och humoristiska. Programmet har potential att bli en riktig storsäljare och är en värdig uppföljare till Pettson o Findus i snickarbon Det som drar ner betyget är att man måste leda Findus genom trädgården, att ett spel inte tycks fungera och att tillverkarna inte angett någon rekommenderad ålder på förpackningen. Köper du programmet till ett förskolebarn är det stor risk att barnet tröttnar efter ett tag eftersom flera av småspelen för svåra. Däremot kommer många lite äldre barn att sitta som klistrade framför datorn, Bin och cue filer,,,Ha de riktigt gött så sover ni sött,,,annars kan ett par öl oxå göra en trött men man har tills dess oftast riktigt riktigt gött,hmm,,,,Ha de gött ,,,I kiss all girls,,,