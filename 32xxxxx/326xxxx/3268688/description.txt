Fem sterke historier om kjærlighet flettes inn i hverandre og ender i samme gatekryss på Grünerløkka på årets varmeste dag. En døende mann ligger på asfalten, men de som står rundt ham er mer levende enn noen gang. 

I elleve år har Leon drømt om å fylle 25. Fjorten år gammel inngikk han og Åsa en pakt om at de skulle møtes denne dagen for å bli sammen igjen. For alltid. Nå er han redd for at hun ikke skal komme, men kanskje enda mer redd for at hun faktisk kommer. Og når verden virker vanskelig, flykter Leon fra virkeligheten ved å løpe. 

Den sanndrømte pleieren Vidar flykter fra drømmene sine ved å holde seg våken. Han er nattevakt på institusjonen der Leon bor, og har drømt at Leon og Åsa aldri møtes. 

Menneskene i HAWAII, OSLO krysser hverandre og møter hverandre - som gatene i en by. Alle flykter fra noe, leter etter noe eller drømmer om noe annet dette skjebnesvangre døgnet.

Mer info/QuickTime Trailer:

<a target="_blank" href="http://www.play-film.com/playfilm/vis_nyheter.asp?id=154">http://www.play-film.com/playfilm/vis_nyheter.asp?id=154
</a>