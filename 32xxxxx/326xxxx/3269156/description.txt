En fortelling, delvis i feberfantasi, om en hvit manns forvirring og redsel i møtet med svart opprør mot hvite farmere i Afrika. Hans Olofson, fra Norrland i Sverige, reiser til Zambia på slutten av 1960-tallet. Her blir han i atten år. Ved en tilfeldighet ender han som bestyrer –; og siden eier –; av en farm. Hans Olofson kommer til Afrika som en blåøyd idealist, og drømmer om å gjøre farmen til et mønsterbruk. Men han mislykkes. Den afrikanske virkeligheten byr på korrupsjon, overtro, vold og tilsynelatende udugelighet. Langsomt brytes han ned av de hvites rasisme og de svartes hat. En dag finner han sine hvite naboer mishandlet til døde, og forstår at hans egne dager er talte. Han gripes av en stadig mer lammende frykt. Skal han bli og yte motstand, eller skal han flykte mens det ennå er tid?Mest kjent i Norge er Henning Mankell for sine kriminalromaner. Men han har også hentet sitt stoff fra det afrikanske kontinent, blant annet i Comédia infantil, Vindens sønn og Beretning på tidens strand. Henning Mankell har mottatt flere priser.

9 cd - 64 kbps - Mono