Inspelad från SR P1 dvs inga nedladdade RealMediafiler med låg kvalité !!


Mitt första liv - Den gudarna älskar dör inte
	
		
Författare: Bodil Malmsten
Biografisk person: Bodil Malmsten
Förlag: Modernista


Beskrivning:

Lagom till 60-årsdagen i september utkommer Bodil Malmstens första självbiografi: Den som gudarna älskar dör inte - Mitt första liv. Hon minns sin första film, den om tandtrollen Karius och Baktus, och hon minns sin första kyss.

Mitt första liv handlar om den för varje dag allt mer fantastiska barndomen i en by i mellersta Norrlands fjälltrakter och om ungdomen i London och Vällingby. Det är glesbygd och fräknar, norrsken och underläge, storstäder inte lika verkliga som hembyn. I kapitlet "Ångermanna-gatan" berättar Bodil Malmsten om sitt livs, än i dag, värsta upplevelse. Det var inte när hon vid sjutton års ålder var på vippen att dö - hennes livs värsta upplevelse var värre än döden, mycket värre.

Mitt första liv är illustrerad med teckningar av Bodil Malmsten och fotografier ur hennes familjealbum. Dokument som lever kvar så länge Bodil Malmsten gör det, för alltid.
"Att jag skulle dö är lika otänkbart som att jag blir sexti, det faller på sin egen orimlighet."

För utgivningen av Mitt första liv startar Bodil Malmsten bokförlaget Finistère ("världens ände", där Bodil är bosatt sedan 1999). Utgivningen sker i samarbete med Modernista.

”En viktig författaregenskap är ett nära och omisskännligt personligt tilltal. Och tar man fasta på just det är Bodil Malmsten en av våra absolut bästa författare.”
Aftonbladet

”Det som gör Bodil Malmstens bok så uppfriskande är att hon inte gullar med det förflutna. (...) Hon låter de personliga minnena glänsa i all sin förföriska och djupt subjektiva prakt. Sen dekonstruerar hon dem och använder dem som material för sina träffsäkra, våldsamma, humoristiska och rasande uppgörelser med sig själv och omvärlden.”
Göteborgs-Posten
