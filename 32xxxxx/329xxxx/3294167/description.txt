Titel: Team America 

Originaltitel: Team America: World Police  

År: 2004  

Regi: Trey Parker  

Kategori: Action/Komedi  
  
Skådespelare: Trey Parker, Matt stone, Kristen Miller mm  

Sub: Svenska



Vi får följa Gary Johnson, Broadway stjärna, som rekryteras av Team America, en sorts världsomfattande SWAT styrka, för sina skådespelartalanger. Det är nämligen just det en bra spion behöver, när han ska gå undercover och infiltrera ett terroristnätverk. Men de upptäcker mer än de någonsin kunna anat, och förstör både Kairo och Panamakanalen i farten. Koreanska diktatorn Kim Jong Il satsar på världsherravälde, och han har hela Hollywood med sig i form av F.A.G (Filmers Actors Guild) med Alec Baldwin i spetsen. Hur ska Team America kunna stoppa Hollywood?


Detta är en av de bästa filmer jag sett i mitt 15-åriga liv. Jag har alltid gillat Trey Parkers och Matt Stones sätt att håna USA, deras makthavare och allt annat som rör landet med den 50 stjärniga flaggan. Men nu har de tagit det ett snäpp högre upp. Här förekommer parodier om allt från Irakkriget till ungefär varenda actionfilm som någonsin gjorts. Hårdast av dessa drabbas Jerry Bruckheimers Pearl Harbor som hånas med bland annat en egen låt. 



Men det är inte bara den råa satiren som gör att jag skrattar i denna film. Roliga kommentarer, sånger utan vidare handling, och att skådespelarna är marionettdockor (som man kan se trådarna på) med ett eget sätt att röra sig gör att denna film levererar skratt efter skratt men även allvarlighet. Historien blandar på ett genialiskt sätt satir med en allvarlig underton. Borde Team America gjort så och hur reflekterar det dagens samhälle? Är det samma sak att spränga sönder Louvren och Eiffeltornet för att få tag i tre terrorister som att bomba Bagdad för att Saddam kanske har massförstörelsevapen? Även fast producenterna inte menade med den här liknelsen finns den där, om man letar under all sarkasm, skratt och satir så kanske man hittar den. Men i grund och botten är detta en fantastiskt rolig satir på nutidens USA och resten av världen. 
 
 
