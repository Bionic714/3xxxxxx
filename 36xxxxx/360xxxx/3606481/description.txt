Pistvakt - en vintersaga är en komediserie på SVT och en film om bröderna Sven-Erik (Lennart Jähkel), Jan-Erik (Jacob Nordenson) och Olle (Tomas Norström) Marklund i Svartlien, söner till den sedan länge försvunne diplompistvakten Stor-Erik (Sten Ljunggren). Filmen om de tre bröderna var den mest besökta svenska filmen på biograferna år 2005[1].Övriga medverkande är "bodega"-ägaren Bengt-Hans (Pierre Lindstedt) och brödernas mor Gudrun (Barbro Oborg). De två senare är förälskade, men de vågar aldrig närma sig varandra av respekt för Stor-Erik. Eva-Lena (Margareta Stone), systerdotter till Bengt-Hans, kommer också till Svartlien och Jan-E och Olle blir intresserad av henne, men efter några avsnitt åker hon bort för att plugga Granprogrammet.
Från början var Pistvakt en pjäs på Pistolteatern, tänkt som parodi på Baywatch.
Svartlien är en fiktiv plats i lapplandsfjällen mot norska gränsen. Fjälltoppar runt Svartlien är Klimtatjakka, Mjörsknöln och Svartfjäll. Klimtaträsket ligger också i närheten. Rälsbuss går till platsen från Sveg.