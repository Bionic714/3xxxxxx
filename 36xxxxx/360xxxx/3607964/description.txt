Privatdeckarna Patrick Kenzie och Angela Gennaro åtar sig att skydda sonen till en känd psykiatriker som av misstag verkar ha retat upp Bostons maffia, och därför fått ta emot ett antal hotelser. Snart står det klart att hoten inte kommer från maffian, utan istället leder spåren åt ett mer skrämmande och samtidigt osannolikt håll: en seriemördare som sitter fängslad sedan tjugo år tillbaka.

Plötsligt inträffar en rad ohyggliga mord där offren blir grymt torterade. När Patrick Kenzie och Angela Gennaro gräver djupare i saken upptäcker de flera likheter med tidigare olösta fall och att mördaren är någon som kretsar kring dem, och som känner till deras förflutna. Någon som leker med dem och ser dem som sina nästa offer.