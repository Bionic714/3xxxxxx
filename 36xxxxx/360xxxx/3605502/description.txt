En riktig klassiker. Svenskt tal.

Plötsligt rusar en kanin förbi den halvslumrande flickan Alice. Oroligt pekar han på sin klocka. Alice förstår att det är bråttom och kryper nyfiket efter in i hålet där kaninen försvann. Så börjar Disneys fantastiska tolkning av Lewis Carrolls odödliga berättelse om flickan som av ren nyfikenhet råkar hamna i Underlandet. Inlurad i en galen värld möter hon den ena figuren mer kufisk än den andra. Triddeldi och Triddeldum tillhör den lindrigare sorten. Ett förvirrat teparty hos Hattmakaren gör dock att hon på allvar undrar var hon har hamnat. När Alice sedan möter den beryktade Hjärter Dam är hon helt övertygad om, att i denna värld finns bara en enda vettig varelse, och det är hon själv. Alice i Underlandet är en fantastisk historia fylld med förbryllande händelser och tokiga upptåg. Disneys 13:e klassiker.