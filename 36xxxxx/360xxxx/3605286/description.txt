Valda delar ur Sveriges Radios P2-program Monitor från åren 2005-2006.
( www.sr.se/p2/monitor )

Filer:

Monitor 050907, Jean Michel Jarre-special.ogg
Monitor 051130, tidsmaskinen.ogg
Monitor 051207, Morton Subotnick, Wendy Carlos, Isao Tomita.ogg
Monitor 060104, synthesizerns underbara historia del 1.ogg
Monitor 060111, synthesizerns underbara historia del 2.ogg
Monitor 060531, den elektriska rösten.ogg
Monitor 061115, Monolake-special.ogg
Monitor 061122, Tangerine Dream-special.ogg

Mer info om programmen, från websidan:

- - -

Porträtt: Jean-Michel Jarre!

Onsdag 7 september 2005

Den 14 juli 1979 trängs en miljonpublik på Place de la Concorde i Paris för att beskåda en spektakulär ljud- och ljusföreställning regisserad av en man i glassig skjorta dold bakom en arsenal av specialkonstruerade syntar och maskiner. Jean Michel Jarre är syntekvilibristen som började sin musikaliska karriär i Lyons lokala rock- och jazzband, tog vägen via Pariskonservatoriet och så småningom hamnade på GRM i Paris under Pierre Schaeffers överinseende. Men den konkreta musiken lockade aldrig lika mycket som intresset för att själv måla fram ljuden med hjälp av syntar och att kommunicera med en bredare publik.

På 70-talet skapade Jean Michel Jarre storsäljande och banbrytande symfoniska syntalbum som ?Oxygene? och ?Equinoxe?. Där hans tyska kusiner Kraftwerk och Tangerine Dream skapade syntetisk maskinmusik valde Jarre en mer organisk ljudbild. Han har idag sålt över 60 miljoner album men minst lika viktiga som hans skivutgivningar är hans multimediala och platsspecifika mastodontshower såväl bland Egyptens pyramider som i Houston och Peking. Johanna Paulsson porträtterar Jean Michel Jarre och följer hans balansgång mellan klassik musiktradition, popestetik och ren kitsch under en drygt 30-årig karriär.

- - -

Special: Tidsmaskinen!

Onsdag 30 november 2005

Ljudmakaren Fredrik Norrgren funderar över begreppet tid och elektronisk musik. Kanske är han på spaning efter den tid som flytt eller letar han möjligtvis efter framtiden i tystnaden mellan två ljud? I programmet får vi bl a höra elektronisk musik av Wendy Carlos, Alvin Lucier, Delia Derbyshire, Eliane Radigue, Ralph Lundsten och Isao Tomita.

bildtexter:

Ljudmakaren Fredrik Norrgren har tagit sig en funderare på det här med tid och elektronisk musik

Datamaskinen - ett populärt instrument inom den elektroniska musiken även för länge sedan

- - -

Klassiker: Legendarisk synthmusik!

Onsdag 7 december 2005

Klassisk syntmusik bjuds det på i veckans Monitor! Vi börjar med Morton Subotnicks ?The Wild Bull? från 1968 - musik som inspirerat många av dagens electronica-musiker. Wendy Carlos ?Timesteps? komponerades efter det att Wendy läst Anthony Burgess ?En apelsin med urverk?. Filmregissören Stanley Kubrick hörde Wendys musik och beslöt omedelbart att hon skulle få göra musiken till hans filmiska mästerverk ?A clockwork Orange? och på så sätt skrevs musikhistoria. Japanen Isao Tomita är en mästare på att få fram feta och spännande klanger ur en Moog-synth vilket han får tillfälle att visa upp i det tidiga 70-tals verket ?Preludium till en fauns eftermiddag? som naturligtvis baserar sig på Debussys musik. Programledare och producent: Erik Mikael Karlsson.

bildtexter:

Amerikanen Morton Subotnick arbetade med synthar konstruerade av Donald Buchla

Och Wendy Carlos föredrog de klassiska syntharna av Bob Moog

Den japanske synthvirtuosen Isao Tomita gillade också Moog-synthar och mycket sladdar blir det...

- - -

Special: Synthesizerns underbara historia - Del 1

Onsdag 4 januari 2006

Synthexperten och ljudmakaren Fredrik Norrgren tecknar i två program synthesizerns underbara historia ur ett personligt och svindlande perspektiv. Möt konstruktörerna du inte kände till, de bortglömde länkarna mellan den seriösa konstmusiken och popmusiken. Dessutom massor av syntetisk kuriosa! I första delen kastar vi loss redan år 1896 med Thaddeus Cahills gigantiska synth Dynamophonen och vi landar år 1968 med den finske synthpionjären Erkki Kurenniemi!

- - -

Special: Synthesizerns underbara historia - Del 2

Onsdag 11 januari 2006

Alla ska ha en synth! Synthexperten och ljudmakaren Fredrik Norrgren fortsätter i veckans Monitor att skruva loss panelen på synthens historia och kika in bakom kretskorten på jakt efter de bortglömda länkarna mellan konstmusiken och populärmusiken. Det har blivit dags för 70-talet, decenniet då synthen kom att populariseras genom synthlegender som Wendy Carlos, Isao Tomita, Brian Eno, Kraftwerk och Jean Michel Jarre. 1980-talet bjuder på en mindre revolution när amerikanen John Chowning uppfinner frekvensmodulationen - ett patent som direkt köps av tillverkaren Yamaha och vips erövrar synthen DX-7 världen och musikindustrin! 00-talet innebär snabba datorer som härmar allt - till och med de gamla analogsyntharna blir klonade! Välkomna att lyssna på den spännande fortsättningen om synthens historia!

- - -

The Man Machine - den elektriska rösten

Onsdag 31 maj 2006

Maskinerna talar och sjunger. Långt innan den digitala datorn kom att flytta in i laboratorierna hade man lyckats skapa talande maskiner. Med sina enkla fraser och nonsensmeningar kunde man utvärdera röstens funktioner bl a med instrumentet vocoder som kunde klä rösten i en mängd fantastiska klangdräkter. Från akademiska laboratorieexperiment på 50-talet till popmusikens nyfikenhet på 70- och 80-talet får vi höra talsyntesen blomma ut i orala läckerheter ? knarrande resonanta filter utlovas av programmakaren och ljudkonstnären Fredrik Norrgren som gjorde de två redan klassiska progammen om synthens historia. Följ med på ännu ett äventyr in i maskinernas värld!

Vocoders, elektriska filter och talsyntes som klingar kusligt likt en människa var vardagsmat och en realitet redan på 60 talet på Taltransmissionslaboratoriet i Stockholm. I programmet möter ni talsyntesens Grand Old Man, professor Gunnar Fant som ägnat hela sin karriär från 1945 åt att analysera och syntetisera elektriska röster med handstyrda bandpassfilter i syntesens barndom. Vilka utmaningar har han ställts inför? Vi får ett unikt smakprov från en kartong med rullband där experimenten dokumenterats från Gunnars elektriska maskiner som kunde tala redan på 1950 talet. De syntetiserades rösterna kommer bl.a. från elektronrörsmaskinerna OVE 1 & 2, samt även en del smakprov från den ?hemliga? svenska vocodern för militär telefoni. Vi möter dessutom professor Johan Sundberg som från 1976 arbetat med att skola sin sångmaskin Musse så pass bra att den antagits till sångskola. Professor Johan Liljencrants tog Gunnars arbete in i dataåldern i början av 1970 talet när regler för hur maskiner skall kunna tala äntligen blev en realitet. Hur funkar då en elektrisk, artificiell röst? Och hur lät svensk talsyntes på 50 talet? Svaren får du i veckans Monitor!

- - -

Monolake - electronicastjärnan Robert Henke

Onsdag 15 november 2006

Sofistikerad electronica i världsklass ? vi talar naturligtvis om tyska Monolake, gruppen som bildades av datorspecialisterna och ljudmakarna Robert Henke och Gerhard Behles i Berlin på 90-talet. Behles lämnade Monolake i början av 00-talet för att koncentrera sig på sitt framgångsrika mjukvaruföretag Ableton men Robert Henke fortsätter att trollbinda lyssnarna med Monolakes suggestiva elektroniska musik. Monitors Fredrik Emmerfors mötte Robert Henke i ett pulserande Berlin.

- - -

Tangerine Dream - möte med syntlegendaren Edgar Froese i Berlin

Onsdag 22 november 2006

Syntmusikens mest legendariska grupp vid sidan av Kraftwerk bildades i Tyskland redan 1967 som ett rent krautrockband. Men redan 1974 släpper Tangerine Dream klassikern ?Phaedra? och i början av 80-talet samarbetar de med Hollywoodregissören Michael Mann ? nu aktuell med nya Miami Vice ? i filmerna ?Thief? och ?The Keep?. Det har blivit en otrolig mängd album under åren med svävande klanger, öppna ljudlandskap och monotona sequenser-slingor. Vissa kallar det ?syntslisk?, andra ?porrmusik? men ställningen som ett av popen- och rockens första riktiga experimentband är ohotad. Monitors Fredrik Emmerfors har mött mannen bakom Tangerine Dream ? legendaren Edgar Froese.

-