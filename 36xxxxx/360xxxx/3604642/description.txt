Sommige cabaretiers zijn scherpschutters: ze wachten op een mooi moment, leggen langzaam aan, weten zeker dat ze zullen raken en pas dan halen ze de trekker over. Arie en Silvester hanteren echter mitrailleurs: ze schieten veel en meestal is het raak. De vorige show van Arie en Silvester duurde vaak meer dan tweeÃ«neenhalf uur, en daarna was het pauze. Sommige artiesten hebben kwaliteit, maar wij geven kwantiteit! aldus de heren. Ze zijn inmiddels ervaren comedians en zoals een bekend Arie en Silvesteriaans spreekwoord zegt: Oude violen spelen mooier dan nieuwe!Helaas spelen Arie en Silvester geen viool, maar cabaret. Een recensent wist het treffend te verwoorden toen hij schreef: Arie en Silvester hebben een hype overleefd en behoren bij het beste wat cabaret op dit moment te bieden heeft. Onzin!, reageerden Arie en Silvester. Geen valse beloftes, pretenties, boodschap, geen vorm, geen inhoud of overdenkingen. Geen emoties, slapte, repetities, schaamte, schroom en al helemaal geen genade. Ze zetten alles op alles. Ze brengen meer dan mogelijk is. Ze gaan helemaal leeg want Arie en Silvester geven nu eenmaal geen 100%.
