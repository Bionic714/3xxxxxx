En god pirat seedar!

Jag tror inte på Gud, men...

Ett program om svensk mentalitet med Fredrik Lindström. Sverige är det minst kristna landet i västvärlden. Svenskarna går sällan i kyrkan, men när det blir dags för högtider som bröllop eller det drar ihop sig till kris då är de där. Varför är det så? Kvällens program handlar om svenskarnas relation till religionen och existentiella frågor. Gäster: historikern Peter Englund samt biskopen Caroline Krook. Program 6 av 7.

Sverige är det minst kristna landet i västvärlden och allt färre svenskar tror på Gud. Samtidigt påstår många att de tror på något slags högre väsen, alltså en form av privatreligion som sköts hemma på kammaren. Hur blev det religiösa - som genom historien fört människor samman - till vars och ens privata ensak?

Har svenskarna ett tonårsaktigt förhållande till den svenska kyrkan? Struntar de i den till vardags, men räknar benhårt med att kyrkan ska finnas där när det kommer till personliga kriser eller stora högtider?

Många svenskar tror också att man har rätt till krishanteringshjälp från myndigheterna om man ligger i skilsmässa eller blir sextrakasserad på jobbet. Vilka signaler sänder samhället ut till människor i kris? Ska man inte längre kunna räkna med sina medmänniskor?

Varför är döden tabu i det svenska samhället? Över hälften av svenskarna har aldrig sett en död människa i verkligheten. För tidigare generationer var det ett naturligt inslag i livet och är det än idag för många andra kulturer i världen.

SVT2 Onsdag 17 jan 2007 kl 20.00

Även:
SVT24 Torsdag 18 jan 2007 kl 22.00
SVT2 Fredag 19 jan 2007 kl 00:10
SVT2 Söndag 21 jan 2007 kl 15.15

En god pirat seedar!