"Från första mötet i januari 2004 har GK&FL medvetet arbetat mot ett sound hemmahörande i 30-40 talets hotjazz. De ville linda in den svenska fäbodtrallens vemod i lätt cigarettrök från underjordiska klubbar! Varje medlems musikaliska referenser har dock fritt fått flöda vilket givet vid handen en god personlig gryta med örter från hela världen!

Texterna vilka ofta är skrivna i balladform på visors vis vandrar fritt mellan buskis och bråddjupt allvar. De kan handla om kaffe och toapapper eller förlorad livslust.

Debutskivan såg dagens ljus i september 2004, sedan dess har bandet flitigt konserterat i hela landet. Eftersom det musikaliska uttrycket är förhållandevis öppet spelar de på och i alla möjliga sammanhang. Visfestivaler, jazzklubbar, bibliotek, krogar, konsertlokaler, skolor, fester, inget är dem främmande!

Platta nummer två, "Synd och skam", är ute i butikerna nu och är gjord enligt samma koncept men till skillnad från debutskivan så är den inspelad i stereo..."

Riktigt bra skiva enligt mig, väl värd att tanka hem och lyssna på. Mycket nöje!