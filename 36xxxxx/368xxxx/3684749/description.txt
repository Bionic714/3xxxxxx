Sändningsdatum: 2007-05-08

Rally-VM: Bakom ratten är en dokumentärserie som följer Subaru-stallet under hela rally-VM 2006, från försäsongens testkörningar till de sista avgörande VM-deltävlingarna.

Detta avslöjande program visar vad som sker bakom rallysportens kulisser ur ett rallyteams perspektiv och låter såväl stallcheferna, mekanikerna, förarna som kartläsarna komma till tals.

Varje avsnitt följer en enda VM-deltävling, från förberedelserna på hemmaplan till tävlingens slutskede.

Serien har filmats på olika platser i världen och rallyteamet reser i de olika avsnitten till ställen med varierande terräng och klimat ? från Monte Carlo-rallyts svartis och nattetapper till Svenska rallyts djupa snödrivor och Finska rallyts meterhöga hopp.