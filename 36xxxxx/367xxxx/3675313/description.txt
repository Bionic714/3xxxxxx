Från Davids hemsida (http://www.davidfranzen.nu/)

David Franzén är 27 år, uppvuxen på Röbäck utanför Umeå. Då hans pappa hade en vinylsamling med storheter som Elvis, Dylan, Neil Young, Tim Buckley, Cat Stevens och Rolling Stones föll det sig naturligt att köpa en första gitarr och börja skriva musik. Hans största inspirationskälla var dock Blues, David fastnade för dess ärliga budskap och den melankoli som Buddy Guy och BB King förmedlar med sina röster.

Vid 16 års ålder träffade David en magisk musiker -Stefan Olofsson - och de har spelat tillsammans sedan dess. De har följt varandra genom bluesen, jazzen och rocken till det som ni hör idag. Texterna på Kärlek Frihet & Broderskap är det som styr hur musiken är skriven och arrangerad. Musiken är ofta skriven med udda stämningar på gitarren för att skapa en atmosfär som känns rätt.

Så här säger David om sin musik:

? Jag har alltid varit intresserad av att skapa ljudklanger som kan skapa en speciell känsla. Det är lätt att fastna i låtskrivandet om man kör med vanlig stämning hela tiden. Att stämma om gitarren är för mig ett sätt att tänka bort ifrån ackord och klassiska vändor. Om jag skrivit en text som har ett frihetsbudskap har jag försökt att stämma om gitarren tills den ger ifrån sig något som får mig att tänka på frihet. Svårigheten med detta sätt att skriva musik är att det kan bli svårt att ta vissa ackord men sitter man ett tag så brukar det lösa sig. Jag och Stefan har sedan gjort arrangemang som förstärker den känsla som texten och ljudklangen ger. På Kärlek Frihet & Broderskap har vi tillsammans med fantastiska musiker fått möjlighet att förverkliga detta.

Den här skivan hade dock aldrig blivit gjord utan hjälp från Tuomas, Gurra, John, Terese, min bror och många många fler?