"Barnaskrik & Jäkelskap" är en fristående fortsättning på "Snålvatten & Jäkelskap" & "Bröllop & Jäkelskap". Den gick för utsålda hus på Vallarnas friluftsteater i Falkenberg under sommaren 2003.

Året är nu 1949 och vi besöker återigen Matilda och Nils-Erik Kristersson på sin gård någonstans i Halland, som sonen Lennart och svärdottern Rakel snart ska ta över. Ingenting kan gå fel. Till och med brevbäraren Dag-Otto är förbjuden att beträda gårdens mark av rena säkerhetsskäl. Frid och fröjd alltså.
Om det inte vore för det där med barnbidraget eller för att inte tala om den hemlige kontrollanten. Varför tvingas Valdemar hämta landsfiskalen?
Och varför smusslar Rakel med slaktkniven, ska nån kastreras? Och varför bökar Dag-Otto i ladugården. Hur som helst, svaren får du i Barnaskrik och Jäkelskap. Skratten ekar mer och tätare än någonsin eller som Dag-Otto hade formulerat det: Det bli fuktansvät oligt!