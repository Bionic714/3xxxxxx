En enorm explosion får ödesdigra konsekvenser när båda ingångarna till tunneln mellan Manhattan och New Jersey täpps igen.
De överlevande blir mer och mer desperata när vatten strömmar in i tunneln under Hudson-floden. De förstår att de hamnat i den verkliga skärselden och deras chanser att överleva minskar ju mer tiden går.

Kit Latura(Sylvester Stallone) är före detta chef för räddningstjänsten.
Han lyckas hitta en väg att ta sig in till de som är instängda utan möjlighet att ta sig ut tillbaka samma väg. Väl därinne ställs han inför det omöjliga uppdraget att få upp de panikslagna människorna till markytan.

De instängdas enda hopp är om Latura är tillräckligt listig och modig för att hitta en väg mot räddningen. Latura vet dock själv att oddsen är små för de instängda i tunneln att åter få se dagens ljus.