Postboks 38 - den højreekstreme bevægelse i Nordeuropa og produktionen af nazistisk musik og merchandise.

[kapitlet "Nordvind Records" stilles hermed til fri download på nettet af Researchkollektivet Redox]

Alt leder til samme punkt. De internationale nazistiske netværk, propagandaen og musiksalget ? alle vender de tilbage til den samme postboks. Postboks 38 fortæller historien om, hvordan den nazistiske propaganda skabes, hvordan den spredes og hvem der køber den. Hvad har tøjmærket Thor Steinar, der i Tyskland har fået en enorm udbredelse blandt unge uden tilknytning til den højreradikale scene, at gøre med svenske nazister, der gemmer våben i skovene? Hvorfor valfarter udenlandske nazister til Sverige hvert år i december, og hvad har et lokalt trykkeri i en lille skånsk by at gøre med en terrorhyldende nazi-gruppe i Sveriges hovedstad?

Trin for trin afsløres de internationale højreekstreme netværk, og de forbindes med en lille gruppe voldsberedte nazister fra Danmark og Sverige, der udover politiske holdninger også har en postboks til fælles. Postboks 38 giver en historisk introduktion til nazirocken i Nordeuropa, og en gennemgang af de højreekstreme bevægelser og grupper i Danmark, Sverige, Norge og Tyskland. De vigtigste producenter inden for nazirock og - merchandise viser sig alle at have tætte forbindelser til den volds-beredte del af nazi-bevægelsen, og at være en vigtig del af organiseringen af demonstrationer og gadevold.


Læs mere om Researchkollektivet Redox på redox.dk.
