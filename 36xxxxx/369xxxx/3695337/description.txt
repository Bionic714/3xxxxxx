Ibland är döden att föredra. Men den fruktansvärda skräck som drabbade invånarna i Ludlow, Maine i 'Jurtjyrkogården' är fortfarande i allra högsta grad levande i denna gastkramande uppföljare till 1989 års stora succefilm skriven av Stephen King. Veterinären Chase Matthews (Anthony Edwards från tv-serien 'City-akuten') flyttar efter hustruns död tillsammans med sin 13-årige son Jeff (Edward Furlong, 'Terminator 2:Judgement Day') till Ludlow för att börja ett nytt liv. Jeff trakasseras av sina jämnåriga i grannskapet och blir vän med en annan enstöring, Drew Gilbert, som lever i ständig skräck för sin elaka styvfar Gus (Clance Brown, 'Highlander'). Efter att Gus kallblodigt skjutit ihjäl Drews älskade hund begraver pojkarna den på byns indianska begravningsplats - en plats som sägs ha krafter att få de döda att återuppstå. När ondskan vaknar till liv inser pojkarna att det ibland är bäst att inte utmana ödet.