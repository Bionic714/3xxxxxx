Madame Terror
Jan Guillou
			
Utgivningsdag: 16 augusti 2006
Cirka 400 sidor
ISBN 91-642-0180-5
Inbunden
	

När den ryska ubåten Kursk gick under i Barents hav på grund av ett amerikanskt misstag stod det klart för världens alla spionorganisationer att Ryssland hade utvecklat en överlägsen ubåtsteknologi. Palestinierna som alltid varit i tekniskt underläge och alltid beskrivits som terrorister insåg att tillgången till en rysk superubåt för första gången skulle ge dem ett teknologiskt övertag.
Uppdraget att genomföra den största terroristattacken i världens historia går till den kvinnliga brigadgeneralen Mouna Husseini. Hon inser direkt att problemen i motsättningen mellan rasistiska ryska offi cerare och högt utbildade palestinier är oöverstigliga. Och att projektet bara kan genomföras om man finner en fartygschef som för det första inte är rysk, som för det andra talar perfekt ryska och helst även är dekorerad med Röda stjärnan samt Rysslands finaste orden ? Rysslands hjälte ? och gärna med den palestinska Hederslegionen. Och därtill är äkta hög sjöofficer.
Den omöjliga kombinationen fanns i verkligheten och var en gammal vän till Mouna Husseini. Från det ögonblick viceamiral Carl Gustaf Gilbert Hamilton steg ombord på U1 Jerusalem förändrades allt. Huvudmotståndare i den politiska kamp som följde blev två enastående kvinnor, den kvinnliga brigadgeneralen Mouna Husseini och den amerikanska utrikesministern Condoleezza Rice.
De blev vänner för livet. Och fiender.

Recensioner:

?Jag skulle tacka ja till alla sociala förslag från omgivningen den här sommaren. Jag skulle bada, paddla och fiska. Det hade jag bestämt mig för. Att sund och solbränd hålla igång hela sommaren ? men på grund av Piratförlaget så blev det inte riktigt så. Jan Guillou har skrivit en ny Hamiltonbok.?
Fredrik Nilsson, Gefle Dagblad

?Jag blir imponerad av mycket i Madame Terror. För det första är det spännande - man vill verkligen veta hur detta hopplösa uppdrag ska utföras. För det andra är det gripande.
Ulrika Knutson, Expressen

?Det här är en riktig sidvändare, oavsett om man väljer att läsa den som spänningsroman eller politisk thriller. Det råder ingen tvekan om vad Guillou försöker säga. Boken är ett skickligt tidsdokument, som med den grävande journalistens nit och envishet skildrar konflikten i Mellanöstern.?
Magda Gad, QX

?Guillou lägger frågan i läsarens knä. Tänk! Tycks han säga. Det ligger något absolut storslaget i att han i en så bokstavligt trång och begränsad miljö som en ubåt utgör, har släppt tanken fri.?
Marie Peterson, Dagens Nyheter

?Explosivt av Guillou. ? Det här är spännande, man får nästan en känsla av att titta in bakom de politiska kulisserna, och vi får åter träffa den nu medelålders Carl Hamilton.?
Marie-Louise Lidén, Laura

?En mycket tät och läsvärd samtidsthriller.?
Bertil Wik, Blekinge Läns Tidning

?Jan Guillou är ett reportagets geni, men vem har hittills orkat med hans romaner? Många va, men sällan jag. ? men Madame Terror knockar mig.?
Maria Küchen, Amelia

?Också denna gång i Madame Terror är han ordentligt påläst - och vältajmad.?
Leif Larsson, Västerbottens-Kuriren

?Ruskigt aktuellt av Guillou.?
Lasse Ringdahl, Södermanlands Nyheter

?Diskussionen om vad som terrorism är mycket intressant, där lyckas Guillou eftersom jag antar att hans åsikt är att få oss att tänka efter i dessa terroristjakttider. Ingenting är enkelt. ? Madame Terror är lika bra som de bättre av de tidigare Carl Hamiltondeckarna. Rappt och spännande?
Eva Högqvist, Dala-Demokraten


?En samtida, politiskt högaktuell spänningsroman med stort underhållningsvärde. Så kan Jan Guillous nya bok sammanfattas.?
C. Lundh, Mariestads-Tidning

?? Måste vara något av det bästa Guillou skrivit.?
Björn Gunnarsson, Hallands Nyheter