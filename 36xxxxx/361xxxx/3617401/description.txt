Action/äventyr/komedi från 2003 av David Dobkin med Jackie Chan, Owen Wilson, Donnie Yen m fl.

Efter att ha härjat runt i Vilda Västern i komedin Shanghai Noon, är Chon Wang (Jackie Chan) och Roy O?Bannon (Owen Wilson) tillbaka i sadeln i uppföljaren SHANGHAI KNIGHTS.

Då en kinesisk upprorsmakare dödar Wangs far och sedan flyr till England bestämmer sig Wang och Roy för att följa efter honom för att hämnas. Wangs syster Lin har fått samma idé och på vägen upptäcker hon att man konspirerar för att mörda den kungliga familjen, men då hon påtalar detta är det inte särskilt många som är benägna att tro på henne.

Med hjälp av en vänlig kommissarie från Scottland Yard och en tio år gammal rännstensunge gör Wang narr av det viktorianska England samtidigt som han söker efter sin fars mördare och gör sitt bästa för att hålla den kärlekskranke Roy på behörigt avstånd från sin syster Lin. Oanade äventyr och hårresande strapatser väntar våra hjältar alltmedan de utsätter det brittiska samhället för samma behandling som Vilda Västern fick utstå i den förra filmen.