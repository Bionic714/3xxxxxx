Met SIW krijgt u toegang tot uitgebreide systeeminformatie over Windows en de onderliggende hardware. Bovendien biedt het programma een paar interessante extra\'s, zoals een functie om vergeten wachtwoorden terug te halen. 

Via een boomstructuur navigeert u door alle mogelijke Windows-informatie, beginnend met bestanden die met het OS opstarten tot lopende processen. Er is tevens snel toegang tot de gegevens over de hardwareonderdelen van uw pc. 

SIW biedt ook reeks metertjes om in een oogopslag overzicht te krijgen over het netwerkverkeer, de processorbelasting en het geheugenverbruik. Een handige optie vertelt u welke poorten door welke systeemprocessen worden aangesproken en welke bestanden momenteel open staan. Voor meer gevorderde gebruikers zijn er geavanceerde netwerktoepassingen beschikbaar. 

Er verschijnen regelmatig vernieuwde versies van SIW, telkens met een handige functie of twee extra. Sinds de vorige keer dat SIW op ZDNet werd aangeboden is het programma uitgebreid met ondersteuning voor de Tablet- en Media Center-edities van XP, herkent de PCI-module veel meer apparaten (ruim 1800), worden de nieuwste CPU\'s ondersteund en zijn verschillende bugs aangepakt. 

Een ongewone maar handige toevoeging is een vergrootglas, waarmee eerder ingevulde wachtwoorden worden onthuld en een Secrets-functie die serienummers van ge√Ønstalleerde software en bijgehouden wachtwoorden op het scherm tovert. SIW is dus zeker niet iets om argeloos te installeren op een pc waar iedereen toegang tot heeft. 

