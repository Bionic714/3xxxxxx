Uppläsare: Ingemar Carlehed 

Det är fredagskväll i Göteborg och sista vardagen före jul. Mycket folk är i rörelse men polisen börjar redan dra ner inför helgen. Snutarna siktar på glögg och lugn och ro vid julgranen.

Dataexperten John F Gary Svenne Mattsson i Kalmar behöver stålar till Fångarnas kör, en stiftelse som hjälper barnen medan farsorna sitter på kåken. Kassaskåpsexperten Kenneth Lind måste skaffa pengar för att rädda sitt numera vita liv som frimärkskrängare. Martin Strand, välbeställd uppfinnare i Göteborg, konstruerade en gång värdetransportväskor och vet hur man öppnar dem.
Tillsammans ska de begå det smartaste, största och snyggaste värdetransportrånet i historien. Utan våld och vapen ska de lägga vantarna på en fullastad Securitasbuss mitt i Göteborg. Snart försvinner värdetransport C3 med 51 miljoner svenska kronor spårlöst från Kungsportsplatsen. De enda spår polisen har är villospår.

Försäkringsutredaren och före detta polisen Karolina Jonsson sätts på fallet. Hon är vass, intuitiv och lika smart som Svenne. Till sin något tvivelaktiga hjälp har hon landets bäste tjallare och infiltratör, Tony R. Till sin ännu mer tvivelaktiga hjälp har hon landets sämste chef, idioten Gunnar Olofsson.
Det är Svenne mot Karolina. Två skarpa hjärnor ställs mot varandra i en professionell tvekamp. Det kan bara sluta som det gör här ...