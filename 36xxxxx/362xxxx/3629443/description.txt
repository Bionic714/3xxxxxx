En lillasyster är född
När LOK splittrades blev allting till en rörig pyttipanna, men nu har de godaste och viktigaste fläskbitarna smaksatt min hårdrockstallrik. Rester smakar alltid bäst, så även i detta fall.

Martin Westerstrand (sång) och Daniel Cordero (bas) som en gång skrek sönder sina stämband i sitt gamla slaktade hårdrocksband har fått en lillasyster. Och jag lovar att även hon har röstresurser.

Killarna i bandet har låtit syrran förbli svensk. Smart drag då jag tror att gamla LOK-diggare känner igen sig mer på modersmålet.
Trots vissa likheter finns här en bredd med nya influenser, lite av en experimentell utveckling än ett svek mot gamla fans.
Jag tror personligen inte att man alltid ska följa gamla hjulspår, det är viktigare att följa sitt hjärta och sätta plektrumet på den sträng som tilltalar en allra bäst.

I vår kommer den smått efterlängtade debutskivan, "hjärndöd musik för en hjärndöd generation", det ska bli spännande och se om lillasyster vuxit upp lite till eller om hon stannat i växten. Jag hoppas på det förstnämnda, utan reservation för minsta lilla tvekan.