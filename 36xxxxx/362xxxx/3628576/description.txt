SVT TV Series - Episode 1 

Ny dramaserie om ett dansband med lite annorlunda bandmedlemsammansättning med Fares Fares och Yankho Kamwendo i huvudrollerna.

Lennart är 23 år och kommer från Fellingsbro. Han sjunger som en gud och lever för dansbandsmusiken. Han ska just bege sig till Stockholm för att ta det där jobbet som dansbandssångare. Drömmen är på väg att gå i uppfyllelse men det är bara ett problem - Lennart
är svart! Sverige är ännu inte redo för en svart dansbandssångare och han får förstås inte jobbet. Istället tvingas han hyra in sig hos den forne hip-hopstjärnan Roshan som desperat försöker skaka liv i sin karriär och som föraktar dansbandsmusik.

Lennart ger dock inte upp sina drömmar om att bli en dansbandssångare och genom en audition i samlingslokalen i Rågsved lyckas han samla en minst sagt färgstark skara av musiker kring sig. Sveriges första blattedansband har sett dagens ljus - Lennartz.

I tre avsnitt får vi följa bandets väg från replokalen, via interna motsättningar, fördomar och diverse mer eller mindre lyckade spelningar, mot det gemensamma målet - att få stå på scenen och krama ur sina hjärtan som en wettex-duk - bara för dig.