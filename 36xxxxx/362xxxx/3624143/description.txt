Kärleken var ögonblicklig- kritiker och publik föll omedelbart för värmen, den vardagliga realismen och den svenska tonen i Lars Molins släktkrönika Tre Kärlekar då den sändes i TV.

Tre Kärlekar är en släktkrönika från-40 talet och behandlar makt, släktfejder romantik och erotik på ett spännande och gripande sätt. Handlingen tar sin början år 1944 och utspelar sig i skuggan av andra världskriget och efterkrigstiden. I centrum står familjen Nilsson på fädernesgården med pappa Egon (Ingvar Hirdwall) och mamma Ester (Mona Malm). Sönerna förväntas ta över gården men Orvar (Gustav Levin) har politiska ambitioner och Gösta (Samuel Fröler) satsar på sin karriär som ?ygare inom ?ygvapnet. Dottern Britta (Lena T Hansson), med sitt utomäktenskapliga barn, vill leva ett liv fjärran från jordbruket. Gösta blir blixtförälskad i Lilian (Jessica Zandén), som kommer från en annan samhällsklass vilket innebär åtskilliga komplikationer.

Lars Molin om Tre Kärlekar: "Varje generation har sin ödestid, de få dagar, veckor eller bara timmar då
vi fattar avgörande beslut som sedan får betalas eller avnjutas genom ett helt långt liv. Det är den tid då vi
förälskar oss, avlar barn, handlar trolöst eller på annat sätt skuldsätter oss känslomässigt för hela livet. Detta är berättelsen om tre generationers känsloreverser, några av dem ännu inte förfallna till betalning."
