Petra och Angela har brutit upp från Eka herrgård och flyttat till Stockholm. Angela är sjutton år och ska gå på hushållsskola i Strängnäs. Petra fasar för ensamheten. Nu när Angela inte är ett litet barn längre blir det alltmer tydligt för Petra att hon saknar kärleken till en man. Efter en passionerad historia med en redan förlovad man har Petra, precis som av sin ungdoms kärlek, återigen blivit sviken. Den enas erotiska längtan och den andras förvandling till ung kvinna förändrar långsamt relationen dem emellan.

Angela och Petra utgör centrum i romansviten Fröknarna von Pahlen. De sju romanerna kritiserades häftigt när de kom ut på 30-talet för angrepp mot familjen och den konventionella sexualmoralen. Känsligt och sensuellt skildrar Agnes von Krusenstjerna kvinnornas liv, deras förhållande till varandra, till barnen och till män. Som skildrare av den förtärande passionen har Agnes von Krusenstjerna inget motstycke i svensk litteratur.

Uppläsare: Stina Ekblad
Längd: c:a 8 timmar