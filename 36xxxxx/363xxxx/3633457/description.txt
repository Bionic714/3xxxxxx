Han gav fast form åt Brunskjortornas ideologi i sten och betong, placerade konst 

under svastikans baner och rekryterade en hel befolkning till krigsindustrin: Albert 

Speer - teknokraten bland Führerns anhängare. Diktatorn lärde sig redan på ett tidigt 

stadium att för egen vinning utnyttja den unge arkitektens organisatoriska förmåga 

och idérikedom. Detta banade vägen för hans oerhört snabba avancemang och framgång. 

Den passion de delade för monumentalbyggen utgjorde grunden för deras nära, 

personliga vänskap. När den nationalsocialistiska staten föll samman sa Speer 

självmant att han hade varit Adolf Hitlers enda vän. Han hade gjort allt för honom, 

Führern. Men var Speer bara en opolitisk specialist, en konstnär som rörde sig i de 

rätta kretsarna men som bara låtsades ställa sig bakom ideologin?