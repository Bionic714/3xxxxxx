Mma Ramotswe står inför en utmaning: en före detta polis har öppnat detektivbyrå i Gaborone och hans skrytsamhet gör Mma Ramotswe och hennes medhjälpare, Mma Makutsi, mycket upprörda. Detektiv Cephas Buthelezi hävdar att enbart män kan lösa svåra fall, och han hånar Damernas detektivbyrå i lokaltidningen på det skändligaste vis. Mma Ramotswe tänker inte låta sådana påhopp stå oemotsagda! Mma Makutsi behöver extrainkomster och gör iakttagelsen att män saknar kunskaper i maskinskrivning. Hon är övertygad om att det beror på att män inte vågar lära sig skriva maskin tillsammans med kvinnliga elever, för tänk om kvinnorna är bättre än dem ... Mma Makutsi ser lösningen på sina ekonomiska problem och startar en kvällskurs för män! Skrivmaskinsskolan för män blir en succé och leder även till en lika glädjande som oväntad upplevelse för Mma Makutsi.

Uppläsare: Pia Johansson
Längd: C:a 6,5 timmar