Titel: Rubinen
Författare: Herman Lindqvist
Utgivningsår: 2005		
Inläsare: Herman Lindqvist
Format: MP3

Handling:Kungen ska sprängas i luften! Det ska ske på säsongens sista galamiddag på Stockholms slott. Bakom attentatet ligger en krigsskadad svensk f d legosoldat med brokig bakgrund. Han inbillar sig att han är ättling till en av Sveriges medeltida kungar och att han ska spränga sig fram till tronen. Han har installerat sig i en affär mitt emot slottet och redan fått sprängladdningen på plats. Under tiden har Erik Lagerfelt, svensk fotograf och reporter bosatt i Paris, kommit ett historiskt smycke på spåren, en gigantisk rubin som han tror finns gömd på Stockholms slott. Han beslutar sig för att göra ett reportage om galamiddagen på slottet samtidigt som han ska leta efter smycket som varit försvunnet i tvåhundra år. Det påstås vila en förbannelse över rubinen, alla som rört vid den har omkommit under dramatiska omständigheter. Ett par dagar innan Erik Lagerfelt kommer till Stockholm har en städerska hittat stenen, och utan att någon förstår hur unik den är hängs den upp som dekoration i slottsintendentens rum. Timmarna innan legoknekten ska utlösa sina sprängladdningar passerar Erik den galne mannens affär och känner igen honom från Balkan och Irak. Konfrontationen blir våldsam. Upplösningen helt oväntad. Rubinen är en fristående fortsättning på Krokodilen och utspelas i Paris och Stockholm.





