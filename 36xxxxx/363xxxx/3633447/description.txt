Himmler, den osympatiske verkställaren, med sitt SS, var den mäktigaste av alla 

Hitlers medhjälpare, och den mest hänsynslöse. Hans "sköna nya värld" bestod av 

koncentrationsläger och dödsläger, av säkerhetsstyrkor och Gestapo. Ingen annan 

var så djupt engagerad i Förintelsen som Himmler. Heinrich Himmlers begåvning låg i 

att vara osympatisk. Han visste hur man skulle utnyttja den fördel han hade av att 

under lång tid underskattas av Hitlers övriga medhjälpare. Ingen kunde ha anat att 

han av alla människor skulle komma att bli den mäktigaste mannen i det Tredje Riket, 

efter Hitler själv. Man hade tänkt sig en helt annan karriär för denne

son i en hängiven katolsk familj. Heinrich - namnet hade han fått för att hedra sin 

gudfar, Prins Heinrich av Bayern.