Comedy Fight Club
Stand-up-komikere på Århus brandstation.

Comedy Fight Club er nået til Århus på turen rundt i landet, og nok en gang skal seks modige komikere dyste i komik på kommando uden fortrydelsesret. Pelle Hvenegaard har linet en dag op på Danmarks ældste brandstation. Her skal komikerne teste, om de er gjort af det stof, som skaber helte: Kan de redde folk ud af brændende bygninger og er de parate til at klare en hvilken som helst opgave? Det finder de ud af, når Tommy og hans kollegaer fra Århus Brandvæsen giver de seks stand-up-komikere et indblik i brandmandens brutale dagligdag med røg, brand og kæledyr på afveje.
Derefter har komikerne 24 timer til at skrive tre minutters splinterny komik med udgangspunkt i dagens emne: Brandvæsen og hvad deraf følger. Dagen efter står alle seks på scenen i 'GazStation' i Århus og med i comedy-klubben er også Carsten Bang, der er aftenens strenge, men kærlige kommentator. Hvem er sjovest? Det afgør publikum i salen, og dermed også hvilken komiker, der går direkte videre til finalen i Comedy Fight Club 2007, hvor årets Zulu-komiker bliver fundet. Sidste uges vinder er sendt direkte i finalen, mens stand-up-komiker Thomas Warberg er ny komiker i Comedy Fight Club.



 _  _  _  _    _  _  _  _       _  _  _  _    _           _    
(_)(_)(_)(_)_ (_)(_)(_)(_) _  _(_)(_)(_)(_)_ (_) _       (_)   
(_)        (_)(_)         (_)(_)          (_)(_)(_)_     (_)   
(_) _  _  _(_)(_) _  _  _ (_)(_)          (_)(_)  (_)_   (_)   
(_)(_)(_)(_)  (_)(_)(_)(_)   (_)   2007   (_)(_)    (_)_ (_)   
(_)           (_)   (_) _    (_)          (_)(_)      (_)(_)   
(_)           (_)      (_) _ (_)_  _  _  _(_)(_)         (_)   
(_)           (_)         (_)  (_)(_)(_)(_)  (_)         (_)