Rysare från 2004 av Takashi Shimizu med Sarah Michelle Gellar, Jason Behr, KaDee Strickland m fl.

Karen är en amerikansk utbytesstudent som rest till Japan för att studera den japanska socialvården. En kväll går hon med på att täcka upp för en hemvårdarinna och tar på sig uppgiften att göra ett hembesök.

Patienten är en amerikanska som befinner sig i ett närmast katatoniskt tillstånd och behöver ständig vård. Den förlamade kvinnan uppges vara ensam, så när Karen hör märkliga ljud från andra delar av huset blir hon mycket förvånad och ger sig iväg för att ta reda på varifrån ljuden kommer. Det som Karen upptäcker är mer skrämmande än hon någonsin kunnat föreställa sig. Plötsligt står hon öga mot öga med en övernaturlig skräckvärld som vida överträffar hennes värsta fantasier. Över huset vilar en förbannelse som dödar allt och alla som tar steget över tröskeln
