Mma Ramotswe i succéserien Damernas detektivbyrå har fått konkurrens! I Filosofiska söndagsklubben spelar Isabel Dalhousie huvudrollen i skotska Edinburgh, långt från Botswana. Hon är redaktör för en filosofisk tidskrift, men blundar inte för verkligheten. Isabel är mycket uppmärksam på moraliskt förfall som girighet, ohederlighet och mordiska tendenser i sin omgivning. Isabel blir ofrivilligt vittne till en olycka i stadens konserthus. En man faller från översta balkongen ner i salongen och dör omedelbart. Isabel förstår att något inte står rätt till och hon kan inte låta bli att undersöka saken. Möt en ny, driftig detektiv som försöker lösa mord och livets gåtor på samma gång.

Uppläsare: Rachel Molin
Längd: C:a 7,5 timmar