När dödstågen anlände till Auschwitzs urlastningsperronger hälsades de ofta av en 

lång, ung läkare som bara hade en enda sak i sinnet: meningslöst mördande.

Josef Mengele trivdes med att inspektera de ihopskuffade förintelseoffren i sin 

jakt på lämpligt material för de pseudovetenskapliga experiment han sysslade med.  

För Mengele var dessa offer för nazismen rashat inget annat än mänskliga 

försökskaniner. 

Tvillingar råkade särskilt illa ut. De bedömdes och utsattes för fasanfulla 

experiment, och därefter dissekerades och registrerades de. Det sätt på vilket de 

led och dog är en skam för mänskligheten. Det enda KZ-läkaren, den skrupelfria 

förgrundsgestalten för en pervers härskarras- och fortplantningspolitik, tänkte på, 

var sin egen karriär. 

Efter kriget lyckades  Dr Död gömma sig i Sydamerika fram till sin död 1979. 

Obduktionen av hans kvarlevor sätter punkt för ett antal märkliga spekulationer 

kring var han finns och hur länge han lyckats överleva.

Filmen går noga igenom de brott Mengele begick, och vilket syfte som låg bakom.

Överlevande från hans fruktansvärda experiment ger sina 

ögonvittnesskildringar. Dessutom kartläggs

hans hemliga \"andra liv\" efter kriget.
