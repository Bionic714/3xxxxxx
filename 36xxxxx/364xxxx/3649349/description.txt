Speltid: 1:31
Genre:Thriller / Action
Imdb betyg: 5.8/10 - 2,162 röster

Filmen är baserad på en verklig händelse som beskrivs i boken "Takedown", skriven av Tsutomu Shimomura, Shimomura gestaltas själv i filmen och var alltså med när hela denna händelse utspelade sig så han bör ju ha en hyfsad koll på vad som egentligen hände. Dock ska vi nog inte ta för hårt på just ordet "baserad", utan filmen har snarare starka influenser från en verklig händelse. I alla fall om vi ska tro huvudpersonen, Kevin Mitnick själv. Han har sagt att storyn är grovt förvrängd och allt för överdriven. Det sägs också att man brer på rätt så rejält när det gäller Mitnicks förmåga. Men film är ju alltid film vare sig den är verklighetsbaserad eller inte.

Kevin Mitnick är en känd cracker som har försökt att lägga det livet bakom sig. Men han får reda på något som han bara inte kan motstå utan hans slängs återigen i en värld där datorerna är vapnen. Mitnick hackar sig in på Shimomuras datorer och snor alla hans filer, att Shimomura anses vara en av U.S.A.:s ledande profiler när det gäller datorsäkerhet gör inte saken bättre. Han vill givetvis ta fast Mitnick själv utan inblandning från FBI. Jakten är igång och Mitnick måste hålla sig undan från både FBI och Shimomura, samtidigt som han försöker knäcka diverse koder som han behöver för att komma åt all information som fanns på Shimomuras dator.


Skådespelare:Skådespelare: Tom Berenger, Skeet Ulrich, Clancy Brown, Christopher McDonald, Russel Wong, Amanda Peet m.fl.

