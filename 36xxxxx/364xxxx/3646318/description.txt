Den fallna solens drakar
Författare: Margaret Weis & Tracy Hickman   
 
Dragons of A Fallen Sun, första tredjedelen av boken. Trettio år har gått sedan Kaoskriget och Ansalon är en kontinent i förfall. Nerkariddarnas framgångar under kriget gav dem stora landområden och de är nu den mäktigaste grupperingen i Ansalon, men de är också genomkorrupta och deras ledare är mer intresserade av guld och personlig vinning än av Nerkarfolkets väl. Dessutom har Ansalon invaderats av en grupp stora drakar som tagit över det egentliga styret på ön och de låter de andra invånarna leva där på nåder. Gudarna har för länge sedan lämnat Krynn och magin håller på att försvinna.
   Men ur ovädret uppenbarar sig en flicka vid namn Mina för en grupp svarta riddare. Hon kommer med bud om en ny gud, den Ende Guden som ska frälsa Krynn, och hon lyckas övertyga riddarna om att bli deras ledare. När stormen har bedarrat marscherar gruppen snabbt mot Stadfast för att där börja rädda världen från ondskan. 
___________________________________________________________________________________
 
Dragons of a Fallen Sun, andra tredjedelen av boken. Mina och hennes svarta riddare har fått krigarna i extas efter att ha räddat dem undan en säker katastrof vid Stadfast. Härens befälhavare, Lord Milles, är dock inte så entusiastisk, då han ser sin rang hotad av Minas framgångar. Han skickar ett bud till Natthärskaren Targonne där han hittar på en egen historia för att få Mina fälld för högförräderi, men Taragonnes svar är allt annat än väntat: Mina blir utnämnd till befäl och får order att invadera huvudstaden Silvanesti.
   Samtidigt befinner sig Silvanoshei innanför den magiska sköld som omger Silvanesti och har där bekantat sig med kiarathen Rolan.
   När Silvanoshei får höra om sitt hemland och dess förtryckare, överbefälhavare Konnal, bestämmer han sig för att bege sig till huvudstaden och kräva sin rättmätiga plats som kung. I staden börjar nu ryktena sprida sig om att den riktige konungen har återvänt. 
___________________________________________________________________________________

Dragons of a Fallen Sun, tredje tredjedelen av boken.
   Mina och hennes svarta riddare har kommit fram till huvudstaden Silvanesti och lyckats ta sig förbi skyddsbarriären runt landet. Efter att ha avslöjat att Silvanestis gamla ärkefiende Cyan Blodsbane finns mitt ibland dem som infiltratör lyckas hon övertyga Stjärnornas talesman Silvanoshei att lyfta skölden. Utanför står emellertid en stor armé av svarta riddare, redo att invadera staden. 

___________________________________________________________________________________

		