Det finns en obotlig mänsklig sjukdom som kallas avundsjuka. Alla drabbas vi av den flera gånger under vår livstid av både gemensamma och olika orsaker. En del klarar inte pressen medan andra lär sig att leva med det. Jag är avundsjuk på killarna som i början av 90-talet gjorde sig kända som Killinggänget (varför folk fortfarande kallar dem så är en gåta med tanke på hur mycket de hunnit med efter I Manegen-eran). Jag tänkte det kunde vara lägligt att inför premiären av deras mastodontfilm Fyra nyanser av brunt (upp till bevis, kommer de att ta återta positionen som Sveriges bästa komikerkartell?), skriva en recension på deras hittills tveklöst bästa film; Torsk på Tallinn - En liten film om ensamhet.


