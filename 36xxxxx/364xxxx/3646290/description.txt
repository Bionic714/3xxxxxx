Draklanskrönikan
Författare: Margaret Weis & Tracy Hickman  
 
Dragons of Autumn Twilight, första halvan av det amerikanska originalet. Översättning: Lena Jonsson.
   Draken fanns i allas tankar. Och hur små var de inte vid sidan av detta monster som hade sitt ursprung i Krynns mörkaste legender? Varför just vi? tänkte Tanis bittert. Kunde det finnas en mera osannolik samling hjältar - grälsjuka, käbblande, gnälliga. De var utvalda, hade Raistlin sagt. Orden gav föga tröst. Vem hade valt dem - och varför?
   Drakarna hade återvänt till Krynn och krigets fasor hotar Abanasiniens länder. Men så tänds hoppet i form av en vacker barbarkvinna med en blå kristallstav. Men hoppet är flyktigt som en rökslinga i höststormarna som sveper över landet. Tanis Halalv, själv ett krigets barn och illa sedd bland både människor och alver, leder sina vänner av olika folkslag till oanade hjältedåd, när de färdas genom länderna och bekämpar varelser som tycks hämtade ur deras värsta mardrömmar.
   Och när höstmörkret sänker sig förtvivlar Tanis många gånger, när han anför de utvalda i sökandet efter den sägenomspunna Draklansen. 
 
 
