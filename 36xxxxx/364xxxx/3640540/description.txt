Det har gått fem år sedan Fadime mördades av sin pappa. 
         Svenska politiker fördömde dådet och lovade att         
         förhindra liknande händelser. Men våldsbrott med        
         hedersanknytning fortsätter. Insider tittar närmare på  
         ett av de grövsta brotten på senare år: mordet på Abbas 
         Rezaii. Vi träffar också en kvinna som lever gömd,       
         jagad av sina släktingar. Tiotusentals ungdomar i       
         Sverige lever under hedersförtryck. Det handlar om      
         alltifrån flickor som inte får vara med i               
         skolgymnastiken till pojkar och flickor som mördas av   
         föräldrar eller släktingar för att de inte följer       
         familjens traditioner.                                  
                                                                 
         Åtalad för snuthatarlåt                                 
                                                                 
         Vad får man säga eller rättare sagt sjunga i Sverige?   
         Det kan man undra sedan Landskronamusikerna Emilush och 
         Caustic åtalats för en låt de framförde vid en konsert i
         somras. Publiken ville höra ?snuthatarlåten? och Emilush
         och Caustic spelade. I låttexten finns rader som        
         ?hela Landskrona hatar polisen? och det upprörde två    
         närvarande poliser. De tog initiativ till polisanmälan  
         som nyligen ledde till åtal för ?förargelseväckande     
         beteende?. Åklagaren hävdar att konserten väckt ?       
         förargelse hos allmänheten?. De som ropade och krävde   
         ?snuthatarlåten? skulle alltså själva ha blivit         
         förargade. Emilush och Caustic kommer till Insiders     
         studio och pratar med Robert Aschberg om vad man får    
         säga i Sverige 2007.