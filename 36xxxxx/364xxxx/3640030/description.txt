
Roland, den ende kvarvarande Revolvermannen i en förödd värld, 
fortsätter sitt sökande efter Det mörka tornet, men han är inte 
längre ensam. Han har tränat upp Eddie och Susannah, som trädde in i 
Mellanvärlden från sina respektive tidsluckor i New York i De tre 
blir dragna, i revolvermännens uråldriga lärdomar. Men deras ka-tet 
är ännu inte komplett. 

Någon mer måste dras från New York in i Mellanvärlden, någon som har 
varit där förut, en pojke som dött två gånger med ändå fortfarande 
lever. Ka-teten, de fyra som bundits samman av ödet, måste färdas 
långt i denna roman, och inte bara möta de giftiga öde landen och 
den ödelagda staden Lud som ligger bortom dem, men också ett 
ursinnigt tåg som kan vara deras enda möjlighet till flykt. 

Romansviten Det mörka tornet ger prov på Stephen Kings mest 
fantasifyllda historieberättande:en magisk blandning av fantasy och 
skräck, western och science fiction. King hämtade sin inspiration 
till sviten från så vitt skilda källor som en riddardikt skriven på 
1800-taletav Robert Browning, T.S. Eliots diktsvit Det öde landet 
och den välkända trilogin Ringarnas herre. Centralgestalten Roland 
av Gilead är inspirerad av Clint Eastwoods karaktär i filmen Den 
gode, den onde, den fule. 
Serien knyter på ett intrikat sätt ihop hela Stephen Kings 
författarskap då de olika världarna i Det mörka tornet är 
sammansatta av platser, händelser och befolkade av karaktärer från 
Kings tidigare böcker.