In de nieuwe serie Muntz en Van de Wint: Het Grote Complot - De Wereld Verklaard gaan de Moraalridders Muntz en Van de Wint op zoek naar de alomvattende verklaring van de wereld waarin we leven.

Psychologie, sociologie en politiek worden met elkaar verbonden door middel van feiten en analyses van grote internationale samenzweringen en machtsstructuren. De stelling is dat deze complotten als een logisch gevolg voortvloeien uit het menselijk gedrag en denken. Onze natuurlijke overlevingsdrang is de basis voor onze neiging tot lijfsbehoud en eigenbelang, waardoor de wereld is zoals die is. Ze gaan bewust voorbij aan de vraag of er wel complotten bestaan omdat dit programma de onontkoombaarheid ervan zal aantonen door middel van feiten en wetenschappelijk onderzoek.

Iedereen kan door het najagen van zijn eigen belang terechtkomen in belangenverstrengeling en machtsstructuren. Dit proces begint op micro niveau in de priv√©-sfeer en breidt zich makkelijk uit tot een complexer niveau. Van afspraken binnen de winkeliersvereniging tot prijsafspraken in de bouw of, op macro niveau, fraude bij de aanstelling van de president van Amerika en het vestigen van een nieuwe wereldorde. Maar in wiens belang gebeurt dit allemaal? In het algemeen belang, ons belang of eigenbelang? Macht en geld corrumperen en werken fraude in de hand. De politiek is geen liefdadigheidsinstelling maar een instrument om het eigen belang te behartigen. Echter, ieder mens heeft zijn eigen grens en geweten. Veel mensen kennen geen grenzen als het gaat om macht, geld of roem en zijn gewetenloos. Hun filosofie luidt: "Het doel heiligt de middelen". 

www.muntzvandewint.com 
http://www.rvu.nl/rvu.php?i=1&l=0&n=593
