Kurts ständige och ende kursdeltagare är Nisse som får lära sig allt Kurt vet om till exempel matlagning och tapetsering. Dock går inte kurserna så bra, men Nisse anser trots det att han har lärt sig något nytt. Som när han gick på svampkurs och blev förgiftad. De plockade alla svampar de hittade och Nisse fick äta dom.

När sedan Kurt glad i hågen efter väl förrättat värv söker upp Alve i småbåtshamnen för att köpa sin drömbåt, har denne höjt priset. Kurt tvingas då att ge en ny kurs...