Tillbaka efter att ha lyckats med sin uppgift att förstöra kanonerna på Navarone, skickas Mallory (Robert Shaw) och Miller (Edward Fox) till det forna Jugoslavien på ett nytt, till synes omöjligt uppdrag. På resan slår de sig ihop med Styrka 10, en grupp tuffa, amerikanska kommandosoldater ledda av den våghalsige översten Barnsby (Harrison Ford). När de anländer till Jugoslavien tas de till fånga av tyska styrkor, och uppdraget ser ut att bli allt annat än lyckat. Efter en häpnadsväckande flykt och ett antal hårresande strider lyckas Styrka 10 från Navarone förstöra huvudbron och dammen i filmens stora och spektakulära höjdpunkt.