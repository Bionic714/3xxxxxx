Viimeinen joiku Saamenmaan metsissä?


Inarin metsät ovat olleet voimaperäisten hakkuiden kohteena 50 -luvulta lähtien. Ristitiidat metsätalouden ja luonnonsuojelun välillä ovat jatkuneet viimeisten vuosikymmenien ajan hakkuiden edetessä yhä uusiin erämaihin. Vanhojen metsien olemassaolosta riippuvainen saamelainen poronhoito on kärsinyt hakkuista, mutta mitkään valitukset tai neuvottelut eivät ole tuottaneet tulosta. Keväällä 2005 poronhoitajat liittoutuvat Greenpeacen kanssa, joka pystyttää kansainvalisen metsäasemansa Inariin. Kansainvälinen paine johtaa siihen, että Inarin puun pääostaja,Stora Enso lopettaa puun oston Metsähallitukselta. Metsätyöntekijät perustava Greenpeacen metsäleiriin oman Antiterror Infocenterinsä. Tästä leiristä käsin aloitetaan viikkoja kestävä herkeämätön uhlailu ja häirintä. Lopulta toukokuussa Greenpeace purkaa leirinsä.

Heinäkuussa 2005 Stora Enso aloittaa puunoston ja hakkuut alkavat uudestaan. Nellimiläinen poronhoitaja Kalevi Paadar veljineen tekee valituksen YK:n ihmisoikeuskomitealle ja he väittävät hakkuiden rikkovan heidän oikeuttaa jatkaa perinteistä saamelaista poronhoitoa, YK vaatii Suomea lopettamaan hakkuut ja hakkuut pysähtyvät marraskuussa Nellimin tokkakunnan laidunmetsissä.

Puolentoista vuoden hakkuutauon jälkeen Metsähallitus aloittaa hakkuut uudestaan kiistametsissä keväällä 2007. Heinäkuussa selviää, että puunostajana onkin tällä kertaa paikallinen lämpövoimalaitos. Saamelaiskäräjien puheenjohtaja Pekka Aikio joutuu dokumentin epilogissa vastaamaan kysymykseen: Miksi Suomen valtion ja Inarin kunta polttavat Saamenmaan metsiä?

Dokumentti seuraa kiistan vaiheita, mutta etsii myös  ratkaisuvaihtoehtoja. Olisiko mahdollista harjoittaa metsätaloutta, joka aidosti turvaisi kaikkien käyttömuotojen edut ja olisiko mahdollista kehittää Lapin puille tuottoisampaa käyttöä kuin sellunkeitto,  polttopuukäyttö tai ratapölkkytuotanto.


Dokumentista voi maksaa latausmaksun dokumentin tekijöille (joihin en itse kuulu):

Saaja: Osuuskunta Marjarinteen Metsäpuutarha
Maksun aihe: Latausmaksu
Tili: Iisalmen Op 506806-2102333 
Ohjeen voi tarkistaa tuolta: http://www.elonmerkki.net/fi/lataa_elokuva

DVD:n ostaminen http://www.elonmerkki.net/fi/synopsis

Lokakuussa 2007 Paadarin porot uhattiin pakkoteurastaa: 
http://takku.net/article.php/20071023155551311
tai http://www.reindeerblog.org/?p=148