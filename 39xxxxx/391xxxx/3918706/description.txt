Det är stekhet försommarvärme. Den värsta i mannaminne för Oslopolisen. Med tolv våldtäkter och flera olösta dråp tvingar kriminalinspektör Hanne Wilhelmsen åter konstatera att våldtäktsfallen inte blir prioriterade. Så sker inte heller när en 24-årig kvinna blir överfallen på väg in i sin lägenhet och därefter utsätts för en hel natts övervåld. Det är först när polisen anar ett samband mellan detta fall och en serie makabra blodbad utan vare sig offer eller gärningsman som insatserna omprioriteras. Men då har man missat möjligheten att skaffa sig ett försprång före den okände hämnare som törstar efter rättvisa.

Detta är norska Anne Holts andra kriminalroman med deckarparet Hanne Wilhelmsen och Håkon Sand i huvudrollerna. Liksom debutdeckaren Blind Gudinna, också i pocket, har den väckt stor uppmärksamhet både i Norge och Sverige.
