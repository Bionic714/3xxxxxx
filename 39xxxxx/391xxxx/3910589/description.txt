Vigdis Hjort - Hjulskift - lest av Gisken Armand

Romanen handler om litteraturprofessoren Louise som treffer bilselgeren Truls på Notodden bluesfestival. De har svært forskjellig bakgrunn og interesser, og selv om ingen av dem ønsker å forandre seg, utvikler det seg et kjærlighetsforhold mellom de to.

"Mannen foran henne, som sitter ganske ubevegelig på en stein og røyker Prince, litt smilende nå, med albuene på knærne og knærne langt fra hverandre, mindre mektig enn henne etter alle kjente målestokker, bortsett fra den kroppslige, hva skal hun med ham? Men det er da noe, i hvert fall, sier hun til seg selv, at hun ikke går oppover i hierarkiet, som de fleste kvinner, men motsatt vei, nedover. Er det så enkelt, så barnslig. Å gjøre det motsatte? Hva er hun ute på? Hun hviler. Fra seg selv, fra arbeidet, fortiden, framtiden, livet sitt. Utsetter det vanskelige, det krevende, har pause, puster ut hos ham. Det løser ikke problemet. Og han vet ikke engang at det er et problem. At hun er utilregnelig i gjernings-øyeblikkene, på flukt, at han er et tilfluktsrom." Hjulskift er kjærlighetshistorien om bilselger Truls og litteraturprofessor Louise. Et møte mellom to som er fanget i hver sin kultur, intelligent og humoristisk fortalt.