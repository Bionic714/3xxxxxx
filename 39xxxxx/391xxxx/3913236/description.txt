Dick Harper är den amerikanska drömmen personifierad. En helylle familjefar, med ett fint hus i ett område där gräsmattorna alltid är gröna och hushållerskorna spansktalande, och ett tillfredsställande jobb på ett dataföretag. När han en dag utan förvarning informeras att han blivit utsedd till ny vice vd, ser livet mer strålande ut än nånsin. Men allt det förändras lika drastiskt bara dagen därpå. Det visar sig nämligen att orsaken till Dicks befordran var att låta honom ta smällen när bolagets enorma förluster skulle uppdagas för allmänheten i ett granskande tv-program. 
Dick blir inte bara av med jobbet, utan alla besparingar som var investerade i hans företags aktier ryker. Han får svårt att hitta ett nytt jobb, och så småningom stängs elen av och nya BMW:n, storbilds-tv:n, till och med gräsmattan, allt får återlämnas. I ren desperation för att kunna garantera familjens fortsatta trygghet, tar han till vapen (sonens vattenpistol) och ger sig in på brottets bana. Fru Harper blir först överraskad, men sedan lite upphetsad av hans nya mörka sidor, och snart är hon hans partner-in-crime. Tillsammans drar de in pengar till sin hyra och räkningar genom att råna närbutiker och Starbucks-caféer i diverse galna peruker, men snart är siktet inställt högre än så.



Uppladdad av : 3kky
