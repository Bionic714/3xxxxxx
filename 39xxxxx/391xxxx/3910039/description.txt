Eva Kihlström - Karismakoden - "Sju veier til sterkere utstråling" 
- lest av Per Frogner

"Alle har frøet til karisma i seg"

Er du bevisst på hvordan kroppspråket ditt, holdningen og gestene dine snakker? Mennesker stoler mer på det de ser enn på hva ordene forteller. Karisma er et "språk" for respektfull kommunikasjon og gode relasjoner.

-"Å utvikle karismatisk oppførsel er ingen egotripp, men en måte å frigjøre skjulte ressurser på. Mitt ønske er at boken skal gi alle lesere et verktøy for å kunne gjøre det beste ut av seg selv og sine unike forutsetninger",- sier Eva Kihlstrøm, som er journalist og foreleser i retorikk. 

Dette er boken for deg som ønsker å bli bedre til å kommunisere og skape relasjoner på jobb, skole og i privatlivet.

Boken tar for seg karismatisk oppførsel, og hvordan en kan utvikle sitt kroppsspråk, sine holdninger og gester. Boken beskriver syv veier til sterkere utstråling: kroppens tause budskap, troverdighet, glød og engasjement, nærvær, tale i bilder, indre fokus og sosial evne. 