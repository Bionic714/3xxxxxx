Om en dröm bara förblir en dröm kommer inget att hända. Så resonerar Violet, som packar väskan och flyttar från sin pappa i sömniga Jersey, för att göra karriär som låtskrivare i New York. 

Men trots hög ambition, envishet och talang är konkurrensen i skivbranschen för tuff, och istället får hon ta jobb som bartender på klubben Coyote Ugly. En hektisk karriär tar fart och med nyvunna vänner och ny pojkvän leker plötsligt livet i den pulserande storstaden. Frågan är om hon är villig att riskera allt för att ge sin dröm en chans till.