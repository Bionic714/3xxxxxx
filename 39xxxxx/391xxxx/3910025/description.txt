I denne boken møter vi Anne-Kat Hærland på sitt skarpeste og morsomste. Blottet for respekt - men som alltid med en god porsjon selvironi - gyver hun løs på de alvorligste temaer.

Resultatet er en humor som sprenger de fleste grenser. Men god satire er aldri useriøs, og med latteren boblende i halsen konfronteres leseren med de mest absurde skjevheter i dagens samfunn - og dem er det som kjent mange av.