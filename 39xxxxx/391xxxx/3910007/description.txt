Det är sen natt i en öde park. En ung kvinna hittas brutalt våldtagen och mördad. De som upptäcker den sargade kroppen är flickans föräldrar. En man dyker plötsligt upp på brottsplatsen. Har han något med mordet att göra? Och vem är personen i luva som han påstår sig ha sett i parken? Beck och hans kollegor får börja lägga ett pussel av ledtrådar för att få en klarare bild. Men varför finns det så få ledtrådar? Och kan det finnas någon koppling till andra liknande fall?



