

Karate Kid 1:

Drama från 1984 av John G. Avildsen med Ralph Macchio, Pat Morita, Elisabeth Shue m fl.

Daniel (Ralph Macchio) har flyttat till Los Angeles fån ostkusten och står nu inför den nästan omöjliga uppgiften att hitta nya vänner. Men när han blir offer för mobbning av Cobra Kai, en brutal grupp karateelever, uppstår vänskap mellan Daniel och Ali (Elisabeth Shue), flickvän till Cobra Kais ledare. Daniel gör allt för att slå tillbaka och imponera på sin nya vännina, men är rädd för att hamna i direkt knofrontation med det farliga gänget. Så när han upptäcker att alltiallamannen Miyagi är mästare i kampsport ber Daniel att få lära sig karate. Miyagi lär Daniel att karate handlar om att kontrollera sina känslor, sina tankar och sin kropp och att kampen bara är den allra sista lösningen på ett problem.

Karate Kid 2:

Drama från 1984 med bla Ralph Macchio, Pat Morita, obu McCarthy m fl..

Karatelärjungen Daniel LaRusso följer med sin vise och oförutsägbare läromästare Mr. Miyagi till dennes barndomshem i Okinawa. För pojken är det en resa till en exotisk och spännande värld, där han kan få veta mer om sin tränares hemlighetsfulla förflutna. För Miyagi är det sista chansen att få se sin far i livet och återuppleva kärleken till sin barndoms älskade. Men Miyagis hemkomst sätter också igång en bitter fejd med den gamle fienden Sato. En fejd som gör att Daniel kastas in i en spännande sammanstötning mellan kultur och kampsport. Men den här gången har Daniel ingen hjälp av en begeistrad publik och tryggheten han är van vid hemifrån. Han möter sin största utmaning någonsin i en strid där läraren blir elev och priset för äran är själva livet.

Karate Kid 3:

Drama från 1989 med bla Ralph Macchio, Pat Morita, Sean Kanan m fl..

Karate Kid, Daniel Larusso, riskerar att förlora allt han kämpat för när han sätter sin stolthet framför sina principer i denna dramatiska film som återförenar stjärnorna Ralph Macchio och Noriyuki "Pat" Morita. När Daniel bestämmer sig för att inte delta i det förestående karatemästerskapet utmanas han av den brutale Cobra Kai eleven Mike Barnes som är fast besluten att ta titeln tillbaka från honom. Daniels läromästare och tränare, Mr. Miyagi, beordrar honom att ignorera Mikes hotelser - och att helt hålla sig borta från turneringen. Men när Mikes oupphörliga övergrepp går över i utpressning känner sig Daniel tvingad att ställa upp i tävlingen vilket gör att han hamnar i konflikt med Mr. Miyagi, den person som betyder mest för honom.