Den unge Fader Merrin har redan sett ondskans ansikte genom det barnen i hans församling utsattes för under andra världskriget. Han har förlorat tron på sina medmänniskor och flyr minnena genom att delta i en arkeologisk utgrävning i Kenya, där man har hittat en gammal bysantinsk kyrka. Men under kyrkan ligger något som är mycket äldre och som bara väntar på att väckas upp. Och Fader Merrin står för första gången ansikte mot ansikte med den onde själv! Exorcisten: Begynnelsen är den djävulska historiska bakgrunden till världens värsta skräckfilm, Exorcisten, som har förstört nattsömnen för oräkneliga filmentusiaster sedan den kom 1973. Nu får vi se hur Fader Merrin vänder ryggen åt Gud och för första gången stiftar bekantskap med mörkrets furste. Renny Harlin, mannen bakom actionfilmer som Die Hard 2 och Cliffhanger, har regisserat den blodiga historien. I rollerna finns bland annat Stellan Skarsgård (King Arthur) och Izabella Scorupco (GoldenEye).