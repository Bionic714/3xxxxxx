HÃ¤r kommer karl-Bertil via bredbandet så att Ni slipper nyttja (S)(V)T´s version. 

For the fun of it... 
Filmen innehåller ett antal anakronismer. Gengasaggregatet på bilarna, "En svensk tiger" på sovrumsväggen och hakkorsflaggan på taxin ger oss en tidsbestämmelse nånstans på det tidiga fyrtiotalet. Även taxeringskalendern pekar ditåt, den är nämligen av 1942 års upplaga. Däremot utkom inte diversearbetarens julklappsbok Les Mots (fr. Orden) förrän 1964. Den var för övrigt Jean-Paul Satres självbiografi. 

Julsångerna och Bosse Larssons röst kommer från det på sjuttiotalet omåttligt populära Nygammalt, en serie som inte började sändas förrän 1971. 

Den svartvita filmen som Tyko Jonsson sitter och tittar på är Lilla helgonet från 1944 med de kända skådespelarna Thor Modéen och Åke Söderblom i huvudrollerna. 

Julsången som Karl-Bertil sjunger (Nu så kommer julen) kommer från en dikt av den finlandssvenske författaren Zacharias Topelius (som bl.a. skrivit Fältskärns berättelser). I filmen sjungs de fyra första raderna av den första av diktens tre strofer.

Karl-Bertil Johnssons Julafton dubbades 1987 till engelska med Bernard Cribbins som berättare och fick titeln Christopher's Christmas Mission. En rolig sak är att den engelska versionen verkar vända sig till en yngre publik då scenen med den barbystade gatflickan Beda Larsson, som trycker sin randiga sidenslips mot sin barm, inte finns med i DVD-utgåvan från 2004.

Utseendemässigt påminner den tecknade Karl-Bertil om en ung Tage Danielsson, men enligt tecknaren Per Åhlin är alla figurer ? från varuhuschef Tyko Jonsson, byrådirektör H.K. Bergdahl till Karl-Bertil ? påhittade. Tage har heller inte alls samma typ av familjebakgrund som Karl-Bertil. Åhlin har dessutom sagt att de tecknade figurerna liknar honom och hans kompisar på 1930-40-talet.

Carl Bildt ser enligt egen utsago på KBJ varje år, vilket är lite roligt att veta. Bildt har även en Bamseslips som han använder då och då. Bildt gav faktiskt Bill Clinton en egen Bamseslips som personlig gåva vid ett statsbesök i USA under den borgerliga regeringen på tidigt nittiotal. Clinton lär ha uppskattat slipsen. 

// Roger P.
