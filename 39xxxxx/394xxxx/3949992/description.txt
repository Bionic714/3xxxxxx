Calvin Webber (Christopher Walken) är en ingenjör som balanserar på den tunna gränsen mellan genialitet och vansinne. Han har byggt ett komplett skyddsrum under sitt hus, där man kan förskansa sig om Sovjetunionen skulle ha den otrevliga ambitionen att utplåna USA med atombomber. Han har räknat ut exakt hur lång tid man behöver vara inlåst ? 35 år ? innan radioaktiviteten klingat av. Därför har fyllt förråden med en noga uträknad mängd torrvaror och andra förnödenheter för att kunna bedriva en uthärdlig tillvaro under jord.

En kväll 1962 kraschar ett plan på familjen Webbers tomt. Övertygad om att domedagen nu är här, tar Calvin med sig sin fru Helen (Sissy Spacek) ner till skyddsrummet och tidslåset slår igen, inställt på 35 år.

Helen är gravid, och föder sonen Adam (Brendan Fraser) i skyddsrummet, och de uppfostrar honom efter bästa förmåga. Som skollitteratur används böcker från femtiotalet, något som förstås med åren blir något förlegat. All information om världen utanför och hur allt fungerar får Adam av sina föräldrar, information som även den tappar i nyhetsvärde med åren.