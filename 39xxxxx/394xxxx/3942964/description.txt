Musse Piggs julsaga (orig. Mickey's Christmas Carol, på svenska även kallad Musse Piggs julafton) är en tjugofyra minuter lång tecknad film producerad av Walt Disney Productions 1983. Historien baseras på Charles Dickens kända roman En julsaga.

Vi ser Joakim von Anka som Ebenezer Scrooge, Musse Pigg som Bob Cratchit, Kalle Anka som Fred, Jan Långben som Jacob Marley, Benjamin Syrsa som Den gångna julens ande, Jätten Ville som Den nutida julens ande och Svarte-Petter som Den framtida julens ande.