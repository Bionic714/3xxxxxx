Polisen Jack Friar är ute på Turk Street för att åt en god vän leta rätt på en tonåring som rymt hemifrån. Men istället kliver han rätt in hos ett gangstergäng som planerar att råna en bank. Jack tas som gisslan och bevakas av ledaren Tyrones vackra flickvän Erin, samtidigt som 
de övriga diskuterar vad de ska göra med Jack.

Erin är en mästare på att manipulera män, och snart börjar hon spela ett spel och krypa innanför skinnet även på Jack. De två kommer allt närmare varandra, men Jack vet inte vad av allt Erin berättar som han ska tro på. Och snart kommer resten av bankrånarna tillbaka med bytet.