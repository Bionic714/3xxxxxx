Hans huvud är renrakat. Hans kropp täcks av tatueringar. Hans bibel är Mein Kampf, Adolf Hitlers hyllning till hatet, som han ständigt citerar ur. Han är Hondo, ledaren för de fruktade nynazisterna i Melbourne. "Vi måste slåss! Det här är inte vårt land längre!", säger han. Fast det inte var det från början heller. Drivna av hat och okunskap beväpnar de sig med basebollträn och kedjor och går till attack mot "inkräktarna", Vietnameserna. Gatorna blir deras slagfält. Men de möter oväntat motstånd. Också från polisen. Nu är det dem mot resten av världen! Detta är ROMPER STOMPER. Inte lik något annat. Provokativt och kompromisslöst attackerar den oss. Den här filmen känns. Inte som en spark i magen. Utan som hundra! ROMPER STOMPER fick stor uppmärksamhet när den kom. Bland annat på Stockholm Filmfestival där den belönades för bästa film. Den belönades också med tre Australiska Oscar, däribland för Russell Crowes huvudroll, och nominerades till ytterligare sex. För Crowe bildade filmen grunden för en storstilad Hollywoodkarriär som kulminerade i Oscarstatyetten för "Gladiator" 2001.