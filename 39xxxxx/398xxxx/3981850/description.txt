Karin förstår tidigt att det är något som inte stämmer med hennes son Albin. I skolan har han svårt att följa med och han får väldiga raseriutbrott. När Albin får diagnosen ADHD kommer beskedet delvis som en lättnad för Karin, som hoppas att Albin äntligen ska få hjälp. Hjälpen uteblir dock och familjen känner sig orolig och övergiven. De känner sig svikna av skolan, som inte gör tillräckligt, samt av sjukhuset som gav diagnosen men på inte på något sätt följer upp. Karins liv kretsar snart bara kring Albin och när skolan inte längre vill ta sig an honom blir hon tvungen att stanna hemma på heltid. Läkarna tipsar om en stödgrupp för föräldrar med ADHD-barn och det är slutligen där hon får kunskap och kraft till att börja arbeta för att Albin ska få den hjälp han behöver.

I rollerna bland andra Ingela Olsson, Leo Hallerstam och Olle Jansson. Psykolog är Ingrid Adolfsson. Regi Stina Rautelin.

Serien "En dag i taget" skildrar våra vanligaste folksjukdomar och tar upp alkoholism, ätstörningar, panikångest och medicinmissbruk. Varje program skildrar på ett realistiskt sätt hur det är att råka i ett missbruk, men också vilken väg det finns tillbaka. Samtliga läkare och terapeuter spelar sig själva. 

Info:
 
http://butiken.svt.se/system/search/product.asp?id=47