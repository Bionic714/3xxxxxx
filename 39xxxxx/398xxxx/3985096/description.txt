En eftermiddag när J som vanligt har förlorat sig i TV-spelets värld, trots att han egentligen skulle plugga för en resttenta, kommer hans flickvän Lina på honom. Lina är ordentligt trött på J:s spelande. De två slår vad. Om J vinner världsmästerskapet i Nintendo skall Lina aldrig mer klaga på hans TV-spelande - och om han förlorar så får han aldrig mer röra ett TV-spel.
J lyckas kvala in till tävlingen som ska gå av stapeln i Los Angeles, men till sin stora förskräckelse inser han att det finns ett enormt hinder i vägen: Tävlingen går av stapeln exakt ett dygn efter den judiska påskmiddagen, den allra viktigaste högtiden i hans familj, som han absolut inte får missa - för då kommer hans familj aldrig att tala med honom igen. Samtidigt kan han inte missa tävlingen, för då får han aldrig mer röra ett TV-spel.
J utarbetar en minutlös plan för hur han ska kunna vara med på middagen och sedan med minsta möjliga marginal hinna med ett plan till Kalifornien.

Genre:Komedi