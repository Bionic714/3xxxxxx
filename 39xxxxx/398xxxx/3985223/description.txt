Jimmy Cremming börjar känna FBI flåsa honom i nacken. En orkan har orsakat ödeläggelse av katastrofala mått - vilket är extra olyckligt för skojaren Jimmy, eftersom det försäkringsbolag han representerar inte har några pengar att ersätta de drabbade med. Vid första bästa tillfälle flyr därför Jimmy till Kambodja för att undkomma utredningen och sammanstråla med sin ljusskygge chef och mentor, Marvin, som ligger lågt långt från den amerikanska lagens långa arm. Men saker och ting går genast från dåliga till katastrofala när Jimmy anländer. Han checkar in på ett fallfärdigt hotell innan han blir rånad på både sitt pass och andra tillhörigheter utanför en sjaskig bordell. Men med viss hjälp från hans chefs gnällige och högst opålitlige medarbetare Kaspar lyckas Jimmy till slut hitta Marvin. Han erbjuder honom ett nytt partnerskap - som visar sig innebära om möjligt ännu högre risker och insatser..