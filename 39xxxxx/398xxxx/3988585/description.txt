Questo videogioco consente di controllare nei minimi dettagli la dirigenza di una qualsiasi società calcistica (è presente una vasta scelta di club italiani ed esteri) come allenatore, responsabile o entrambe le cariche (nella modalità Factotum). Molteplici sono gli aspetti disponibili da controllare nel gioco come ad esempio i diritti televisivi, i contratti, gli sponsor, il calciomercato, la manutenzione dello stadio, la costruzione di altre strutture utili alla società, i rapporti con la stampa e la gestione dei reparti giovanili.