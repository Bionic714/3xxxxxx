Henrik är i 30-årsåldern och jobbar som gymnasielärare. Han är omtyckt och trivs med jobbet, men känner ibland att kraven är stora på honom. På väg hem från jobbet en dag får han plötsligt ett hårt tryck över bröstet och svårt att andas. Henrik blir livrädd och fruktar en hjärtattack, men akutläkaren kan inte hitta något fel. En kort tid därefter inträffar ett nytt anfall och ångesten tilltar. Henrik blir alltmer isolerad tills han inte längre vågar lämna sitt hem. Först då inser han att han måste söka hjälp.

I rollerna bland andra Mikael Nyqvist och Kajsa Ernst. Terapeut är Jan Fellenius. Regi Göran Stangertz.

Serien "En dag i taget" skildrar våra vanligaste folksjukdomar och tar upp alkoholism, ätstörningar, panikångest och medicinmissbruk. Varje program skildrar på ett realistiskt sätt hur det är att råka i ett missbruk, men också vilken väg det finns tillbaka. Samtliga läkare och terapeuter spelar sig själva. 



Info:
 
http://butiken.svt.se/system/search/product.asp?id=46