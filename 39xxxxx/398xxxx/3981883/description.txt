Universitetslektorn Tommy bär på en obestämd oro. Han känner en stor tomhetskänsla inom sig som han försöker döva med sex. Trots att han i övrigt lever ett normalt liv konsumerar han tvångsmässigt mängder av porrtidningar och porrfilm. Han besöker även prostituerade ibland och har många tillfälliga förbindelser med kvinnor. När Tommy får en lektorstjänst i Göteborg och börjar veckopendla hem till sin fru Helen och deras två barn, blir hans sexuella utsvävningar allt mer omfattande. Han försöker dölja sitt beteende för kollegor och familj, men när en ung studentska anmäler honom är skandalen ett faktum. Tommy mår dåligt över sig själv och sitt beteende men har svårt att bryta sina mönster.

I rollerna bland andra Magnus Roosmann och Jessica Zandén. Regi CG Johansson.

Serien "En dag i taget" skildrar våra vanligaste folksjukdomar och tar upp alkoholism, ätstörningar, panikångest och medicinmissbruk. Varje program skildrar på ett realistiskt sätt hur det är att råka i ett missbruk, men också vilken väg det finns tillbaka. Samtliga läkare och terapeuter spelar sig själva. 


Info:
 
http://butiken.svt.se/system/search/product.asp?id=51