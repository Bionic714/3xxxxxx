T-baneföraren Elisabeth gör allt för att dölja sitt bingospelande för omgivningen. Drömmen om storvinsten gör att en allt större del av hennes besparingar går till spelandet, samtidigt som hon snärjer in sig i ett allt mer komplicerat virrvarr av lögner. Elisabeth drar sig undan både man och vänner och kan snart inte heller sköta sitt jobb. När konsekvenserna av spelandet blir allt större finner Elisabeth till slut bara en utväg. Elisabeths omgivning står oförstående inför beroendet. Maken Leif säger vid avslöjandet: ?Om det åtminstone varit knark! Det hade ta mig fan varit lättare att förstå! Men bingo...?

I rollerna bland andra Eva Fritjofsson, Sanna-Maria Patjas och Ralph Carlsson. Terapeut är Kalle Eklund. Regi Eva Dahlman.

Serien "En dag i taget" skildrar våra vanligaste folksjukdomar och tar upp alkoholism, ätstörningar, panikångest och medicinmissbruk. Varje program skildrar på ett realistiskt sätt hur det är att råka i ett missbruk, men också vilken väg det finns tillbaka. Samtliga läkare och terapeuter spelar sig själva. 


Info:
 
http://butiken.svt.se/system/search/product.asp?id=49