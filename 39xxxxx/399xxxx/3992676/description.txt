 Manuel Jordan (Billy Bob Thornton) har just blivit frisläppt från fängelset. Under ett butiksrån 23 år tidigare sköt han ihjäl en ung expedit. Manuel är fortfarande tyngd av skuld och vill egentligen inte bli frisläppt. Han vandrar omkring i sina tidigare kvarter när predikanten Miles Evans (Morgan Freeman) tar sig an honom. Evans sköter parkeringsplatsen bredvid ett disko och låter ungdomar parkera mot att de lyssnar på 15 minuter av hans predikningar. Evans ger Manuel rum mot att han hjälper till med verksamheten. Manuel försöker samtidigt bearbeta sin skuld genom att ta kontakt med Adele (Holly Hunter) ? systern till pojken han mördat. 
