Jesus : Beskrivande text Det finns mycket skrivet om den mytologiske Jesus. Men vem var egentligen Jesus - den historiske personen?

Jesus var inte kristen. Han var jude. Född, uppvuxen och verksam i en judisk miljö. Han predikade för judar och hans efterföljare var judar. Kristendomen uppstod först efter korsfästelsen. Till en början betraktades den som en judisk sekt - idag är kristendomen världens största religion.

Jesus verkade i en avkrok av romarriket. Han hade ingen officiell titel. Han lämnade inte en skriven rad efter sig. Vi vet inget om hans bildningsnivå, hur han såg på sig själv eller om han hade för avsikt att starta en ny religion. I Jesus. Jude, Rebell, Gud? skriver Sören Wibeck en kritisk biografi om den person som dominerat Västerlandets historia under 2 000 år. I boken presenteras och analyseras fakta om Jesus existens, politiska miljö, familjeförhållanden och död.

Sören Wibeck arbetar på Sveriges Radios livsåskådningsredaktion. Han har tidigare skrivit Religionernas historia (2003) och Korståg (2005). Här skriver han som journalist, inte som religionshistoriker eller teolog. Nyfiket, respektfullt och kritiskt närmar han sig ämnet. Ställer frågor. Föddes Jesus av en jungfru? Var han Guds son? Var han gift med Maria Magdalena? Varför dog han? Vad betydde hans död? Uppstod han? Men först den viktigaste frågan: Har Jesus ens existerat? 

Sammanställd av Epoz (LKS) i 64bitrate mono mp3