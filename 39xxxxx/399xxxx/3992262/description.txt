Beskrivande text
Sex år har gått sen De ovanliga kom ut. Boken som skildrar hur några ovanliga människor i Sverige valt att leva.
Några av dem har avlidit sen boken kom ut och andra har flyttat in på ålderdomshem. Men de flesta lever som de alltid har gjort.
De ovanliga 2 berättar hur det gått för dessa människor och skildrar också några nya originella personligheter.
Gemensamt för alla är att de värdesätter friheten högre än tryggheten och bryr sig inte om TV- såpor, melodifestivaler och ishockey-VM. Dessutom är de starka och envisa, men får ofta betala ett högt pris för sitt levnadssätt.
Vi ska vara tacksamma för att det fortfarande finns människor som vågar gå sina egna vägar, utan att bry sig om vad andra tycker.
Människor som kritiskt betraktar samhället utifrån, utan datorer och mobiltelefoner.
Helena Langenhed blev 85 år och levde sina sista 20 år utan värme, elektricitet, vatten och telefon. Hon avled under oklara omständigheter mellan 8 - 10 december 2002 och sade ofta: "Det är inte i medvind, utan i motvind, dom vingarna stärks".

