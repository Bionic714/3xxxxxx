Dynamit-Harry, Ragnar Vanheden och Doris har flyttat till Mallorca där den senare driver en spa- och solanläggning under namnet Dor i Sol. Charles-Ingvar "Sickan" Jönsson är däremot kvar i ett regnigt och kallt Stockholm där han spenderar tiden med att passa Doris bostad. Pengarna från IKEA-kuppen har ligans medlemmar lyckats förlora genom att investera dem i ett stort antal Fermenta-aktier. En dag dyker direktör Wall-Enberg upp och Sickan erbjuds en hel del pengar för att öppna ett kassaskåp som givetvis finns på Mallorca. Efter att ha dragits vid näsan svär Sickan att hämnas och tar i detta hjälp av Vanheden & Harry.

