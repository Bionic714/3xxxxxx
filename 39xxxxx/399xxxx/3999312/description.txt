Något är inte som det brukar vara. Grannens häst har inte gnäggat under natten. Det är vinter över den skånska slätten. Bonden som vaknat stiger upp och går över till granngården. Den syn som möter honom är fruktansvärd. På golvet ligger den gamle Johannes Lövgren med krossat ansikte. Hans hustru Maria sitter vid en stol med en strypsnara om halsen och nattlinnet nersölat av blod. Innan kvinnan dör på sjukhuset hinner hon säga ett ord som snart läcker ut i medierna: "Utländsk". Kommissarie Kurt Wallander vid Ystadspolisen som leder utredningen får snart anonyma hot på telefonen. Wallander inser att utredningen nu är en kamp mot tiden. Och mot en hänsynslös motståndare. En mördare utan ansikte. 