TV-serie/svensk från 2007 av Jonas Grimås med Elisabeth Carlsson, Niklas Hjulström, Göran Ragnerstam. Christer Fjällström m fl.

Författaren Erica Falck återvänder till sin barndomsidyll Fjällbacka för att skriva. Men livet i det lilla samhället skakas om när hennes barndomsvän Alexandra hittas död med uppskurna handleder. Till en början pekar allt mot självmord, men obduktionen visar att Alexandra blev mördad.

Tillsammans med polisen Patrik Hedström dras Erica in i det tragiska fallet och snart står det klart att mordgåtans lösning finns att söka i Ericas egen barndom. Alexandra verkar ha burit på en mörk hemlighet, som någon är beredd att göra vad som helst för att bevara..

TV-succén Isprinsessan är baserad på Camilla Läckbergs kriminalroman med samma namn. Regissören Jonas Grimås (Kommissionen) bygger skickligt upp intrigen mot det skakande slutet. I huvudrollerna ser vi Elisabet Carlsson (Grabben i graven bredvid, Fyra nyanser av brunt) och Niklas Hjulström (Sprängaren, Kommissarie Winter).