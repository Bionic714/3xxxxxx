Den Stora Segern vid Gettysburg (Svensk radioteater från 1973)


Åke Hodells hyllade radiopjäs är ett litet gripande stycke om den kände svenske författaren, poeten och tonsättaren Carl Jonas Love Almqvists tid som fattig, vanärad och ensam i exil i Amerika på 1860-talet. I den första scenen möter vi honom som barpianist. In i saloonen träder ingen mindre än Vilde Bill Hickock. 

Manus och regi av Åke Hodell. I rollerna kan man höra Åke Fridell, Siv Ericks, Gunnar Olsson, Ove Tjernberg, Helge Hagerman, Jan Blomberg och Claude Stephenson. Dessutom medverkar Camerata Holmiækören.

Språk: Svenska
Längd: 38 min