Vägen till Hälsa
- det bästa av väst och det största av öst

Bok eller ljudbok  [Natur & Kultur 2006]  

Det är hög tid att bygga broar mellan den västerländska medicinen och den alternativa läkekonsten. Vi borde ta de bästa delarna ur olika system och integrera dem, menar Christina. I denna personliga bok berättar hon om sitt möte med österländsk medicin. Under en vistelse i Indien lärde hon känna den ayurvediska behandlingstraditionen och blev där, till sin förvåning, botad från kronisk astma.

Christina Doctare efterfrågar nytänkande i den svenska vården och visar på behovet av en integrativ medicin för att minska ohälsan i vårt land. Människan måste ses som en helhet - en nödvändig förutsättning för läkande och hälsa.

Den svenska hälso- och sjukvården får inte isolera sig från den utveckling som pågår i samhället, påpekar Christina i boken. En bred allmänhet i Sverige är redan intresserad av komplementära och alternativa medicinska metoder. Vi måste ställa oss mer ödmjuka inför andra medicinska traditioner än de västerländska. Självklart måste alla dessa olika medicinska system utvärderas, men på sina egna meriter. Den integrativa medicinen är på stark frammarsch i bland annat USA, och där bedrivs forskning vid högt ansedda universitet som Harvard Medical School och Arizonauniversitetet. Men Sverige befinner sig fortfarande i jumboligan i detta avseende. Det vill Christina Doctare ändra på. 

Sammanställd av Epoz i 64bitrate mp3 format