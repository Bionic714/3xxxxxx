Vanavond zijn ze nog eenmaal op de Nederlandse televsie te zien: Van Kooten en De Bie. Bij de VPRO komen nog steeds talrijke verzoeken tot herhaling binnen en in kranten en weekbladen worden hun creaties en uitspraken regelmatig geciteerd. Alle reden voor de VPRO Kees van Kooten en Wim de Bie nog eens uitvoerig te eren. In een anderhalf uur durende terugblik, of zoals zij het aankondigen, een terugkeek, zullen 18 van de meest favoriete fragmenten van kijkers de revue passeren.
