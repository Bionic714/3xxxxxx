Skräck från 1980

"Jag var så chockad att jag tvingades springa ut från biografen efter bara en halvtimme", skrev Gene Siskel, USAs då ledande kritiker, om Maniac. Och han var knappast ensam om sin starka reaktion. Utanför biograferna demonstrerade feministgrupper, den provocerande bioaffischen vandaliserades över hela USA och även politiker uttalade sitt förakt mot filmen. Oväntat medhåll fick man från flera skräckfans, som också tyckte att upphovsmännen gått för långt. Resultatet? Stor framgång - för filmen! Joe Spinell (Rocky-filmerna) har skrivit manuset och spelar själv den gravt störde Frank Zito. Bärande på trauman orsakade av sin vidrige mor stryker han omkring nattetid i jakt på oskyldiga kvinnor att kanalisera sin vrede på. En prostituerad och en fotomodell blir offer för hans skalpering, varefter han nitar fast deras hår på sina skyltdockor. Nästa utvalda offer är en fotograf (Bondbruden Caroline Munro), men så sker det otänkbara. Zito fattar tycke för sitt offer? Maniac totalförbjöds i en lång rad länder, däribland England och Australien, samt Tyskland, där den fortfarande är stoppad. Detta är originalversionen.

Besök www . tankafett . com för mer filme roch tv-serier!
 
http://imdb.com/title/tt0081114/