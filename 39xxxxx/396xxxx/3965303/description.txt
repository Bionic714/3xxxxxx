Den stressade mamman Tess Coleman (Jamie Lee Curtis) och hennes tonårsdotter Anna (Lindsay Lohan) tycker olika om allt - kläder, frisyrer och killar. För att inte tala om Annas rockdrömmar och Tess nye man, som hon tänker gifta sig med. Några dagar innan bröllopet ryker Tess och Anna ihop på en kinakrog. För att sluta gräla bjuds de på varsin kinesisk lyckokaka. Nästa morgon har mamma och dotter på något mystiskt sätt bytt kroppar med varandra. Allt leder till en riktigt galen fredag... Regissören Mark Waters Freaky Friday är en underbar komedi där förvecklingarna avlöser varandra. Jamie Lee Curtis (True Lies, Ombytta Roller) är otroligt rolig i rollen som tonåring. Även unga stjärnan Lindsay Lohan imponerar stort.
