
Bert känner de flesta av oss från Sören Olsson och Anders Jacobssons böcker. Bert har även haft en egen TV-serie på SVT. Det här är hans första långfilm, med till stora delar samma skådespelare som i TV-serien. Åke har blivit lika sexgalen som Bert men Lill-Erik har blivit hela världens lilla ovän och en våldsgalning. Men om Bert tidigare drömde om hångel kan man säga att han nu har höjt ribban ett snäpp.

Bert går sista året på högstadiet och har bara en sak i huvudet, tjejer. Tyvärr har han ett problem, alla andra i hans omgivning tycks bli ihop och har antagligen massvis med sex. Bert är rädd för att bli ensam kvar och få det stående epitetet den siste oskulden. En dag flyttar den snygga Victoria från Stockholm till Berts hemstad Öreskoga och han hoppas att hon ska bli hans räddning, han ska göra henne till kvinna och hon ska göra honom till man. Men som vanligt när det gäller Bert så går inte allt riktigt som han tänkt sig...