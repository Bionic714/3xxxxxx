Utdrivningsskedet låter som exorcism. Och är det nästan också. Visste du att barnets huvud vrider sig tre gånger under själva förlossningen? Det framgår inte av den bok jag läser om kroppen vrids med eller om det bara är just själva huvudet, och jag tror inte att jag vill veta. Vissa saker fattar man ju ändå själv. Som att man inte behöver daska ungen i baken för att den ska ta sitt första skrik det räcker med att den får se sin mamma efter 18 timmars krystvärkar. Ur 9 ½ månad

Radiolegenden och teveprofilen Annika Lantz är föräldraledig. Hon har fått barn nummer två och upptäckt att alla som säger att det inte är någon skillnad med ett barn till ljuger. I sin dagboksroman berättar hon med sedvanlig humor och skärpa om det lilla heterolivet med kolikbarn, sömnlösa nätter och lattespäckade mammaluncher som aldrig blir av.

Här avhandlas babysim, besök på BVC och eftermiddagsteve med samma inlevelse. Liksom damtussar och ärvda mammabyxor. 9 ½ är den absolut roligaste och mest tragikomiska mammaboken du kan hitta. Inget du vill vara utan, vare sig du är med eller utan barn.

Annika Lantz är prisbelönt programledare på Sveriges Radio. Mest bekant för den stora publiken är radioprogrammen Morgonpasset och Lantz i P3. I teve kan man se henne i Parlamentet och tidigare också i den egna talkshowen I afton Lantz. Märkligt nog har hon aldrig varit med i någon långfilm. 2002 fick Annika sitt första barn och följde upp succén 2005. Nu är hon yrkesarbetande tvåbarnsmamma med sömnproblem
Recensioner
"Annika Lantz får tidningen amelias pris "Bäst i bebis-träsket", för sin bok 9 1/2 månad. För att hon på ett så gastkramande och galet roligt vis skildrar en graviditets sista dagar, och mammalivets första. En brutal-ärlig skildring av läckande bröst, läkande (i bästa fall) underliv, mammaledighetens tristess och sömnlöshetens gäckande galenskap. Parat med bebistidens totala och underbara förtrollning."

"Otroligt roligt. Hur kan en människa vara så rolig som Annika Lantz? Om man blir generad av att skratta ensam och högt på bussen ska man vänta med boken tills man kommer hem. Här kan man läsa om hennes upplevelser som nybliven tvåbarnsmor men det går utmärkt att njuta av hennes skarpsynta iakttagelser av tillvarons absurditeter utan att vara mammaledig."
Ingalill Mosander sa så här om 9 1/2 månad i Aftonbladet.

"Skrattchock. Det här är vansinnigt roligt. Fast poängen är att det också är utlämnande och högst allvarligt. Strålande balansgång och en höjdare i en annars uttjatad genre."
Expressens betyg: fyra getingar.

"...Jag skrattar så jag gråter över förvärkar och att gå över tiden, slemproppen och analsprickor, och allt det där andra som var så jobbigt då. Att den lille sonen får kolik är inte så roligt, men annars är det ren skrattterapi. Hon beskriver en erfarenhet som är så genomkvinnlig och så kroppslig på sitt oefterhärmligt egotrippade och forcerat garvande sätt. Och så plötsligt stillnar allt en liten stund och den allt djupare kärleken till den lille nye och storasystern lyser igenom."
Laura.

"Hon är lika vass, begåvad och rolig som vanligt."
Elle.

"Vansinningt rolig, rejält bitsk, galghumoristisk - och varmt kärleksfull. Från slemproppar till Parlamentet, med förlossning, bebislycka, inkontinens, nattliga barnskrik, kaffe latte-liv som inte blir av däremellan, tar Annika Lantz, med barnspya på axeln och trötthetsgrus i ögonen, sin läsare in i ett flöde av suveräna formuleringar, som får också en 55-årig mormor att fnissa, garva och läsa högt för omgivningen. Texten befinner sig hela tiden i, eller mycket nära, det mest privata utan att för den skulle vara pinsamt och ointressant privat. En lyckad balansakt. Samtidigt lyfter perspektivet från skötbordet till omvärlden. Läsaren får följa Annika när hon slänger käft i Parlamentet i tv, men också när hon gråter över tsunamin. Året är 2004 och det är mycket som händer i världen i Sverige och i Annika Lantz liv - utöver bokens huvudtema att vara tvåbarnsmamma."
UNT

"Otroligt befriande."
QX