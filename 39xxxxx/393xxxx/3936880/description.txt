I "Den magiska skogen" kan träden och djuren tala. Alla lever i harmoni och vänskap och allt hade varit perfekt om det inte vore för ett visst störande inslag - nämligen människan. Den elaka fru D'Abondo vill ha en päls av sorkskinn och låter fånga alla sorkar i skogen. Alla förutom den lille blyge Furi som kommer undan. För att rädda alla sina vänner måste Furi visa vad han verkligen går för - men han är inte ensam. Till sin hjälp får Furi en liten busig eldfluga, en snäll perserkatt och en rad tuffa möss. Två ovanligt korkade flugor gör också sitt bästa för att ställa till kaos i D'Abondos hus. "Den magiska skogen" har fått priser på barnfilmsfestivaler världen över och den utsågs också till att öppna Stockholms filmfestival junior 2004. Filmen, som framställdes med samma teknik som exempelvis "Toy Story" och "Hitta Nemo" tog hela fyra år att göra med ett team av 70 animatörer.

Längd: 86 minuter

Rippad och uppladdad av mig: Sabelma

