Efter att med en hårsmån ha undkommit fasorna i den underjordiska anläggningen, kastas Alice (Milla Jovovich) in i ett rasande krig mellan levande och odöda - och den här gången ovan jord. Raccoon City är satt i karantän och Alice slår ihop sig med ett gäng elitsoldater ledda av Valentine (Sienna Guillory, Love Actually) och Carlos (Oded Fehr, Mumien - Återkomsten). De har fått i uppdrag att rädda den försvunna Angie - dotter till Dr. Ashford som skapade det muterade viruset som härjar i staden. Det blir en intensiv kamp mot tiden där de möter horder av blodtörstiga zombies, muterade hundar och den mest skräckinjagande fiende de någonsin ställts inför... Resident Evil: Apocalypse är skriven och producerad av Paul W. S. Anderson, regissör till Resident Evil och Alien vs. Predator och är regisserad av Alexander Witt. En spännande uppföljare till sci-fi-succén.