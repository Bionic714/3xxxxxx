Trama

Il leader dell?opposizione Silvio Berlusconi ha lanciato il suo nuovo partito. Una mossa a sorpresa che ha spiazzato alleati e avversari.
Un nuovo colpo di teatro del grande illusionista della politica italiana, come hanno detto alcuni, o la nascita di un nuovo soggetto politico capace di concorrere da solo per la guida del Paese in contrapposizione al Partito democratico?
Quali saranno gli attori di questa nuova stagione?
E, se Berlusconi dovesse vincere, non ci ritroveremo di fronte a scenari e problemi gi√† conosciuti: il conflitto di interessi, il controllo dell?informazione, una gestione ?unitaria? di Rai e Mediaset come quella che emerge dalle intercettazioni pubblicate su la Repubblica?

Il reportage firmato da Alberto Nerazzini e Luca Bertazzoni racconta le manovre di avvicinamento a questa nuova scelta di Berlusconi, a partire dalla costituzione dei circoli di Michela Vittoria Brambilla.

Intanto a Palermo si alza la protesta di un gruppo di famigliari di vittime della mafia. Chiedono che venga rimossa la distinzione, anche economica, tra vittime di mafia e vittime di terrorismo. Il nostro inviato Stefano Maria Bianchi ha raccontato le loro storie spesso dimenticate.

Ospiti in studio Tina Montinaro, moglie di Antonio, uno degli agenti di scorta di Giovanni Falcone uccisi a Capaci assieme al giudice; Roberto Formigoni, presidente della regione Lombardia; il senatore Cesare Salvi, presidente della Commissione Giustizia; Maurizio Belpietro, direttore di Panorama e Marco Travaglio. 

Per Generazione Zero Beatrice Borromeo ha parlato con Fabiana Monteleone, figlia di un carabiniere ucciso a Palermo nel corso di una rapina, Francesco Cipriano, presidente della consulta studentesca di Palermo e Marco Paolemini, presidente del Circolo del Buon Governo di Roma.

Chiudono la puntata le vignette di Vauro.

Fonte:
[url=http://www.annozero.rai.it]Annozero[/url]