Op deze dvd-rom staan ruim 5000 standaardgebaren uit de Nederlandse Gebarentaal: 2500 gebaren die in 2002 zijn uitgebracht op deel 1 (Standaard Basislexicon deel 1), aangevuld met ruim 2500 gebaren waaronder gebaren voor de vakken Aardrijkskunde, Maatschappijleer, Geschiedenis, Nederlands, Natuurkunde en Biologie. De interface is geheel herzien en uitgebreid met tekeningen, foto?s van begrippen en vijfhoek pictogrammen. Deze dvd-rom is een zelfstandig product en kan niet in combinatie met eerdere producten gebruikt worden.


Deze dvd-rom is het resultaat van het project STABOL (Standaardisatie Basis- en Onderwijslexicon) dat onderdeel was van het Convenant NGT2. Dit project is tot stand gekomen dankzij subsidie van het Ministerie van OC&W.
