AMERICAN GANGSTER DEL-1

Orig. titel:
American Gangster

Genre:
Drama/Thriller

Regi:
Ridley Scott

I rollerna:
Denzel Washington
Russell Crowe
Chiwetel Ejiofor
Cuba Gooding, Jr.
Josh Brolin
Armand Assante

Biopremiär:
23 november 2007


På varsin sida av lagen

FILMINFO/RECENSION USA är ett splittrat land under det sena 60-talet. Unga amerikaner dör varje dag i ett poänglöst krig, Richard Nixon ska strax säga ?I?m not a crook?, och mitt i Harlem står Frank Lucas (Denzel Washington), efter sin mentors död, som ledare för en stor organiserad brottslighet. Borta i New Jersey sitter snuten Richie Roberts (Russell Crowe) med barnavårdsproblem och korrupta kollegor. Frank Lucas säljer heroin, och Richie Roberts jobb blir att stoppa honom.

Frank Lucas hämtar inspiration till sitt maffiasyndikat från helt vanliga stereobutiker: sätt låga priser, och sälj mycket. Han ser inte sig själv som en gangster, utan en affärsman. Ingen fuling, utan en strateg, och visst visar han upp en intressant vinkling av entreprenörskap. En vinkling där man skjuter folk i huvudet, och åker båt i thailändska djungeln för att hitta de bästa varorna. Den delen är väldigt intressant, och de hade gärna fått utveckla det mer. 