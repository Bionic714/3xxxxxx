Karin Fossum - Den som elsker noe annet - lest av Nils Ole Oftebro

Ingen så at han gikk gjennom skogen, ingen så hva han bar på. En beskjeden vekt for en voksen mann, men den voldte ham et 

visst besvær likevel, gangen var ustø og famlende. Av og til stanset han og hev etter pusten, da kom det også noen lyder fra 

ham som liknet klynking. Så gikk han videre igjen så fort som det var mulig. Som en olding gikk han under trærne, tynget av alle 

ting, tynget av gru og gråt.

Et nesten nakent guttelik blir funnet av et ektepar på søndagstur. Det blir fort klart at det dreier seg om seksuelt misbruk, og 

Sejer og Skarre gjør sine undersøkelser i det lokale pedofile miljøet, men uten resultat. Så forsvinner nok en gutt, den kraftig 

overvektige Edwin, men denne gangen finner de ikke noe lik. Edwin er som sunket i jorda. 

"Den som elsker noe annet" er Karin Fossums åttende roman med etterforsker Konrad Sejer. Den er spennede inntil det 

uutholdelige, og den preges sterkt av det som er blitt forfatterens varemerke; viljen til å forstå det kompliserte grunnlaget for 

menneskenes handlinger, inkludert pedofili.