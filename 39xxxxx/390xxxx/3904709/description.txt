
Ute på landsbygden i 60-talets Connecticut i USA, bor den tio-åriga dagdrömmaren Arthur tillsammans med sin mormor. Sedan några år tillbaka är Arthurs morfar spårlöst försvunnen och efter sig har han inte bara lämnat en stor saknad hos både Arthur och sin fru, utan även en stor skuld som nu hotar hela deras tillvaro. Inom 48 timmar blir de av med både hus och trädgård, som då kommer att jämnas med marken. Någonstans i trädgården har Arthurs morfar gömt en skatt och Arthur är inte sen med att axla ansvaret och bege sig ut för att leta upp skatten för att därmed rädda dagen. För att kunna göra detta måste han dock leta upp de millimeterhöga Minimojerna (en afrikansk stam), som mystiskt nog lever i Arthurs trädgård, och ta sig ner i deras värld. Efter att ha följt ett antal ledtrådar som hans hemlighetsfulle morfar lämnat efter sig, är Arthur redo att själv krympas ner till millimeterstorlek för att kunna påbörja sitt äventyr.

