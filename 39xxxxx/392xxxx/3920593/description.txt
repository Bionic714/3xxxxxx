Den virriga familjen Olsson bor i en lägenhet i stan. Inför julen drömmer de om en vit jul på landet. I tidningen hittar de en annons, "stort hus på landet", som de bestämmer sig för att hyra. Genom ett missförstånd förväxlar de huset med ett slott: Greveholm.

Väl inflyttade på slottet dröjer det inte länge förrän barnen upptäcker att det rasslas och suckas i korridorerna...Det spökar! Men slottet ruvar också på större hemligheter.

Manusförfattare till kalendern var Dan Zethraeus och Jesper Harrie, där Zethraeus även stod för regin.

Anses av många vara den bästa julkalendern som gjorts och vann 1999 en omröstning på SVT's hemsida om vilken julkalender som var den bästa.
